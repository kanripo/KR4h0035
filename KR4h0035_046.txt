# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.965763
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷四十六
<pb:KR4h0035_WYG_046-1a>¶
欽定四庫全書¶
　嵗時雜詠巻四十六　　　宋　蒲積中　編¶
　　十月¶
　　　十月九日題雲夢亭　　　　崔　櫓¶
薄烟如夢雨如塵霜景晴來却勝春好住池西紅葉樹¶
明年今日伴何人¶
　　　十月戊寅　　　　　　　　梁簡文¶
喧塵是時息静坐對重巒冬深栁條落雪後桂枝殘星¶
<pb:KR4h0035_WYG_046-1b>¶
明霧色静天白鴈行单雲飛乍想閣水皓逺凝紈晚橘¶
隠重屏枯藤帯逈竿岳陰連水氣山峰添月寒¶
　　　代孟冬寒氣至　　　　　　劉　鑠¶
白露秋風始秋風明月初明月照高樓露落皎𤣥除迨¶
及凉雲起行見寒林踈客從逺方至贈我千里書先叙¶
懐舊愛末陳久離居一章意不盡三復情有餘願遂平¶
生眷無使甘言虗¶
　　　十月奉教作　　　　　　　李　嶠¶
<pb:KR4h0035_WYG_046-2a>¶
白藏初送節𤣥律始迎冬林枯黄葉盡水耗緑池空霜¶
帯臨庭月寒隨入牖風別有歡娱地歌舞應絲桐¶
　　　十二月樂逰詩十月　　　　郭元振¶
十月嚴陰盛霜氛下玉臺羅衣羞自解綺帳待君開銀¶
箭更籌緩金爐香氣來愁仍夜未幾已使炭成灰¶
　　　孟冬　　　　　　　　　　杜　甫¶
殊俗還多事方冬變所為破柑霜落爪嘗稻雪翻匙巫¶
岫寒都薄烏沙瘴逺隨終然减灘瀬暫喜息蛟螭¶
<pb:KR4h0035_WYG_046-2b>¶
　　　同羣公十月朝宴李太守宅　高　適¶
良牧徴高賞褰帷問考槃嵗時當正月甲子入初寒已¶
聽甘棠頌欣陪㫖酒歡仍憐門下客不作布衣看¶
　　　憶長安十二詠　　　　　　樊　珣¶
憶長安十月時華清士馬相馳萬國來朝漢闕五陵共¶
臘秦祠晝夜歌鐘不歇山河四塞京師¶
　　　狀江南十二月毎句須一物形狀¶
　　　　　　　　　　　　　　　謝良輔¶
<pb:KR4h0035_WYG_046-3a>¶
江南孟冬天荻穗軟如綿緑絹芭蕉裂黄金橘柚懸¶
　　　孟冬蒲津闗河亭作　　　　吕　温¶
息駕非窮途未濟豈迷津獨立大河上北風来吹人霜¶
雪自兹始草木當更新嚴冬不肅殺何以見陽春¶
　　　河南府試十月樂詞　　　　李　賀¶
玉壺銀箭稍難傾釭花夜笑凝幽明碎霜斜舞上羅幕¶
燭龍兩行照飛閣珠帷怨卧不成眠金鳳刺衣著體寒¶
長眉對月鬬彎環¶
<pb:KR4h0035_WYG_046-3b>¶
　　十月¶
　　　十月五日見菊上蜂　　　　梅堯臣¶
黄蜂得晴日不道菊開稀向蕊晚寒起落叢無力飛輕¶
輕難自舉帖帖一何微莫問巢房處斜陽奈欲歸¶
　　　十月十二日夜孤宿寄内　　張　耒¶
寒夜欺老人展轉睡不足長年怕為客况此空齋宿嗈¶
嗈度雲鴈瑟瑟受霜竹凍骹冷如植不覺重衾燠天明¶
起冠櫛淡日初照屋寄聲家具酒買魚烹鴈鶩¶
<pb:KR4h0035_WYG_046-4a>¶
　　　十月十四日以病在告獨酌　蘇　軾¶
翠柏不知秋空庭失揺落幽人得佳蔭露坐初獨酌月¶
華稍澄穆霧氣尤清薄小児何所知相語翁正樂銅爐¶
燒栢子石鼎煮山藥一盃賞月露萬象紛酬酢此生獨¶
何幸風纜欣初泊逝逃顔跖網行赴松喬約莫嫌風有¶
待謾欲戱寥廓泠然心境空髣髴来笙鶴¶
　　　十月十五日早飯清都觀逍遥堂¶
　　　　　　　　　　　　　　　黄庭堅¶
<pb:KR4h0035_WYG_046-4b>¶
心㳺魏闕魚千里夢覺邯郸黍一炊蔬食菜羹吾亦飽¶
逍遥堂下葉辭枝¶
　　　十月十六日記所見　　　　蘇　軾¶
風髙月暗雲水黄淮陰夜發朝山陽山陽曉霧如細雨¶
炯炯初日寒無光雲收霧巻已亭午有風北来寒欲僵¶
忽驚飛雹穿户牖迅駛不復容遮防市人顛沛百賈亂¶
疾雷一擊如頹墻使君来呼晚置酒坐定已復日照廊¶
恍疑所見皆夢寐百種變怪旋消亡共言鮫龍厭舊穴¶
<pb:KR4h0035_WYG_046-5a>¶
魚鱉隨徙空陂塘愚儒無知守章句論説黑白推何祥¶
惟有主人言可用天寒欲雪飲此觴¶
　　　十月十八日　　　　　　　梅堯臣¶
霜梧葉盡枝影踈井上青絲轉轆轤西廂舞娥艷如玉¶
東楯貴郎才且多纒頭誰惜萬錢錦映丫自有明月珠¶
一為轆轤情不已一為梧桐心不枯此心此情日相近¶
巻起飛泉注玉壺¶
　古詩¶
<pb:KR4h0035_WYG_046-5b>¶
　　十一月¶
　　　十一月中旬至扶風界見梅花¶
　　　　　　　　　　　　　　　李商隠¶
匝路層層艷飛時裛裛香素娥惟與月青女不饒霜贈¶
逺虗盤手傷離適斷腸為誰人早秀不待作年芳¶
　　　十一月奉教作　　　　　　李　嶠¶
凝陰結暮序嚴氣肅長飈霜犯狐裘夕寒侵獸火朝氷¶
深遙架浦雲凍近封條平原已縱獵日暮整還鑣¶
<pb:KR4h0035_WYG_046-6a>¶
　　　憶長安十二詠　　　　　　劉　蕃¶
憶長安子月時千官賀至丹墀御苑雪開瓊樹龍堂氷¶
作瑤池獸炭毡廬正好貂裘狐白相宜¶
　　　狀江南十二月毎句須一物形狀¶
　　　　　　　　　　　　　　　吕　渭¶
江南仲冬天紫蔗節如鞭海将&KR1069;作雪山用火耕田¶
　　　河南府試十一月樂辭　　　李　賀¶
宫城團廻凛嚴光白天碎碎墮瓊芳撾鍾高飲千日酒¶
<pb:KR4h0035_WYG_046-6b>¶
戰却凝寒作君壽御溝泉合如環素火井温泉在何處¶
　今詩¶
　　十一月¶
　　　和十一月八日圃人所小桃花¶
　　　　　　　　　　　　　　　梅堯臣¶
常時開向杏花後今日綻當梅萼前不畏雪霜何太甚¶
繁英如火滿枝燃¶
前占寒食一百六算到其間未合開丹艷已先灰管動¶
<pb:KR4h0035_WYG_046-7a>¶
不由人力與栽培¶
　　　和十一月十二日與諸君登西園亭榭懐舊¶
冬日蕭條公府清獨将諸吏上髙城而今何䖏異疇昔¶
鐡墓下聞狐夜鳴¶
莎徑依然見莎葉蓮塘無復有蓮花更看白水滿城下¶
説著當時龍骨車¶
　　　十一月十三日病後始入倉¶
曽非雀與䑕何戀太倉為狐裘破不温黄狗補其皮霜¶
<pb:KR4h0035_WYG_046-7b>¶
花逐落月綴在枯槁枝予年過五十瘦寝氷生肌¶
　　　十一月十七日五首¶
寒更催欲盡曙色轉鷄吭鳴鴈曉北斗清笳凝夜霜空¶
山藏華晚故園歸夢長晨起臨清鏡悲嗟鬂已霜¶
寒著添綿衲朝脯折足鐺無言病居士面壁老胡僧佛¶
祖豈欺我乾坤終有慿宿年無一事髙臥醉騰騰¶
山與晴天晚江連夕照紅髙鴻知夜渚喬木受霜風買¶
酒缸須滿温爐火屢烘走逓定何物隨意柬衰翁¶
<pb:KR4h0035_WYG_046-8a>¶
三盃無奈酒一褐有餘温眼下幸無事世間何足論山¶
僧元飽飯詞客謾招魂杖筞何知詣門前老圃村¶
小霧今晨重山川不復分自然無日色那更挟霜雰烏¶
鳥依寒寂漁樵散暝昏一杯聊慰疾今吾憶韋君¶
　古詩¶
　　十二月¶
　　　十二月一日(三首/)　　　　　杜　甫¶
今朝臈月春意動雲安縣前江可憐一聲何處送書雁¶
<pb:KR4h0035_WYG_046-8b>¶
百丈誰家上水船未将梅蕊驚愁眼要取椒花媚逺天¶
明光起草人所羡肺病幾時朝日邊¶
寒輕市上山烟碧日滿樓前江霧黄負塩出井此溪女¶
打鼓發船何郡郎新亭舉目風景切茂陵著書消渇長¶
春花不愁不爛熳楚客誰聽棹相將¶
即看燕子入山扉豈有黄鶯厯翠微短短桃花臨水㟁¶
輕輕栁絮㸃人衣春来凖擬開懐久老去親知見面稀¶
他日一杯難强進重嗟筋力故山圍¶
<pb:KR4h0035_WYG_046-9a>¶
　　　答崔賔客晦叔十二月四日見寄¶
　　　　　　　　　　　　　　　白居易¶
今日嵗餘二十六來嵗年高六十二尚不能憂眼下身¶
因何更算人間事居士忘筌黙黙坐先生枕麴昏昏睡¶
早晚相從歸醉鄉醉鄉去此無多地¶
　　　庚子臈月五日　　　　　　司空圖¶
複道朝嚴火延城夜漲塵驊騮思故第鸚鵡失佳人禁¶
漏虗傳㸃妖星不扼辰何當廻萬乘重覩玉京春¶
<pb:KR4h0035_WYG_046-9b>¶
　　　臈月八日於&KR2256;野石城寺禮拜¶
　　　　　　　　　　　　　　　孟浩然¶
石壁開金像香山遶鐵圍下生彌勒佛四向一心歸竹¶
栢禪庭古樓臺世界稀夕嵐増氣色餘照發光輝講席¶
邀談柄泉堂施浴衣願從功徳水從此濯塵機¶
　　　十二月十九日酬王十八全素¶
　　　　　　　　　　　　　　　元　稹¶
君念世上川嗟予世瘴天那堪十日内又長白頭年¶
<pb:KR4h0035_WYG_046-10a>¶
　　　憶長安十二詠　　　　　　謝良輔¶
憶長安臈月時温泉綵仗初移瑞氣遥迎鳳輦日光先¶
暖龍池取酒蝦蟇陵下家家守嵗傳卮¶
　　　狀江南十二月毎句須一物形狀¶
　　　　　　　　　　　　　　　丘　丹¶
江南季冬天紅蟹大如編湖水龍為鏡罏峰氣作烟¶
　　　十二月奉教作　　　　　　李　嶠¶
玉燭年行盡銅史漏猶長池冷凝宵凍庭寒積曙霜蘭¶
<pb:KR4h0035_WYG_046-10b>¶
心未動色梅館欲含芳徘徊臨嵗晚顧步佇春光¶
　　　河南府試十二月樂詞　　　李　賀¶
日脚淡光紅灑灑薄霜不銷桂枝下依稀和氣解冬嚴¶
已就長日辭長夜¶
　　　臈後嵗前遇景詠意　　　　白居易¶
海梅半白栁微黄凍水初融日欲長度臘都無苦霜霰¶
迎春先有好風光郡中起晚聽衙鼓城上行慵倚女墻¶
公事漸閒身且健使君殊不厭餘杭¶
<pb:KR4h0035_WYG_046-11a>¶
　　　十二月拜起居表迴　　　　許　渾¶
一章西奏拜仙曺迴馬天涯北望勞寒水欲春氷綵薄¶
曉山初霽雪峰高樓形向日攅飛鳳宫勢凌波壓抃鰲¶
空鎻烟霞絶巡幸周人誰識欝金袍¶
　今詩¶
　　　十二月十一日早苦寒與家婦酌酒因成古風¶
　　　　　　　　　　　　　　　張　耒¶
寒夜不可旦老鷄鳴苦遲晨興出户視風折山海枝最¶
<pb:KR4h0035_WYG_046-11b>¶
蚤堂東梅冽寒亦弄姿夜来月中影窺我讀書帷中庭¶
石井欄晨汲氣如炊今日復何事環珮聮氷澌甕甖有¶
芳醇庖舎具鮮肥地爐熾新炭三酌對山妻¶
　　　十二月十三日喜雪　　　　梅堯臣¶
三月朔風吹暗沙蛟龍巻起噴成花花霏萬里奪曉月¶
白石爛堆愁女媧大明廣庭踏朝賀雉尾不掃粘宫靴¶
宫中才人承聖顔捧觴稱壽呼南山三公免責百姓喜¶
斗酒十千詎復慳¶
<pb:KR4h0035_WYG_046-12a>¶
　　　十三日雪後晚過天溢榴堤上行¶
堤上殘風雪榴邊盛酒樓據鞍衰意盡倚檻艷歌留海¶
月開金鑑河氷卧玉虬當年洛陽醉偏憶薫糟丘¶
　　　和十二月十七日雪¶
殘冬勁臘已過半曉雪先春何處來豈是全資南畆麥¶
多應不分北枝梅庭中未許児童掃林上惟愁狂吹催¶
莫問兎園同賦客相如居右最為才¶
　　　十二月十八日㑹飲園夫頭桃花¶
<pb:KR4h0035_WYG_046-12b>¶
　　　　　　　　　　　　　　　宋　祁¶
今嵗臈未破明年春尚賒天教摧朔氣先霏塞南花¶
晚秀尚可惜早開真訝竒君看早開處定是向南枝¶
　　　己夘十二月二十九日感事　張　耒¶
高樓乘興獨登臨搔首天涯嵗暮心帯雪臈風藏澤國¶
犯寒春色着烟林山川極目風光異嵗月驚懐老境侵¶
可是斯文天遂喪楚囚何事涕沾襟¶
蹉跎流落已華顛又見荆湖一嵗遷人怯苦寒愁短日¶
<pb:KR4h0035_WYG_046-13a>¶
天收殘雪放新年園林寂厯飄梅後里巷經過守嵗前¶
自料知非猶得在潛心久學衛蘧先¶
　　　臈月下旬偶作¶
啄塊饑禽傍短籬飛鳶一笑起髙枝君看草木氷霜凍¶
都是東風欲到時¶
風折蒹葭氷結澌燕鴻相語定歸期淮南水濶山長處¶
少待燕山霰雪歸¶
嵗暮烟霜澤國寒晚鴉鳴處是柯山地爐有火樽餘酒¶
<pb:KR4h0035_WYG_046-13b>¶
自起焚香深掩闗¶
　　　殘臈¶
臈雪初消上古臺桑郊向日綵旗開山横南陌城中見¶
春逐東風海上來老去毎驚新嵗换病多能使壯心摧¶
自嗟空有東陽瘦覽物慙無八詠才¶
　　　殘臈獨出　　　　　　　　蘓　軾¶
幽尋本無事獨往意自長釣魚豐樂橋採杞逍遥堂羅¶
浮春欲動雪日有清光處處野梅開家家臈酒香路逢¶
<pb:KR4h0035_WYG_046-14a>¶
𦕈道士疑是左元放我欲從之語恐復化為羊¶
江邊有微行詰曲背城市平湖春草合步到棲禪寺堂¶
空不見人老稚掩闗睡所營在一食食已寜復事客來¶
豈無得施子静掃地松風獨不静送我作鼓吹¶
　　　殘臈¶
逼老憂添嵗居貧憚製衣吝妻憐酒嫩饞稚幸豚肥俗¶
累隨年盡春光趂臈歸莫嫌花未發明哲玩先幾¶
　¶
<pb:KR4h0035_WYG_046-14b>¶
　¶
　¶
　¶
　¶
　¶
　¶
　¶
　嵗時雜詠巻四十六¶
