# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.603181
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0035_WYG_028-1a>¶
欽定四庫全書¶
　嵗時雜詠巻二十八　　　　宋　蒲積中　編¶
　　中元¶
　　　七月十五日題章敬寺　　　　唐徳宗¶
招提邇皇邑複道連重城法筵㑹早秋駕言訪禅扄甞¶
聞大仙教清净宗無生七江匪吾寳萬行先求成名相¶
既雙寂繁華奚所榮金風扇微凉逺烟凝翠晶松院静¶
苔色竹房深磬聲境幽真慮恬道勝外物輕意適本非¶
<pb:KR4h0035_WYG_028-1b>¶
説含毫空復情¶
　　　奉和聖製中元日題章敬寺　崔元翰¶
妙道本非説殊途或異名聖人得其要俱以化羣生鳳¶
吹從上苑龍宫連外城花鬘列廣殿雲車駐前庭松竹¶
含新秋軒忩有餘清緬懐崆峒事須繼簫管聲離相境¶
都寂㤀言理更精域中信稱大天下乃為輕屈已由濟物¶
堯心豈所榮¶
　　　中元日鮑端公宅遇呉天師聫句¶
<pb:KR4h0035_WYG_028-2a>¶
道流為柱史教戒下真仙(嚴維/)共契中元㑹初修内景¶
篇(鮑防/)㳺方依地僻卜室喜墻連(謝良/輔)寳笥開金籙華¶
池漱玉泉(杜奕/)怪龍隨羽翼青節䧏雲烟(李清/)昔去遺¶
丹竈今来變海田(劉蕃/)養形奔二景練骨度千年(謝良/弼)¶
騎竹投陂裏携壺在牖邉(鄭㮣/)洞中嘗入静河上舊談¶
𤣥(陳允/初)伊洛笙歌逺蓬壺日月偏(樊珣/)青騾爾訓引白¶
犬伯陽牽(丘丹/)法受相君後心存象帝先(吕渭/)道成能¶
縮地功滿欲昇天(范掩/)何意迷孤往含情戀數賢(呉筠/)¶
<pb:KR4h0035_WYG_028-2b>¶
　　　開元觀陪杜大夫中元日觀樂¶
　　　　　　　　　　　　　　　戎　昱¶
今朝歡稱玉京天况值關東俗理年舞態疑廻紫陽女¶
歌聲似遏綵雲仙盤空雙鶴驚丸劍灑砌三花度管絃¶
落日香街塵擁騎好風油幕動髙烟¶
　　　中元日觀法事　　　　　　盧　拱¶
四孟逢秋序三元得氣中雲迎碧落歩章奏玉皇宫壇¶
滴槐花露香飄栢子風羽衣凌縹緲瑶轂輾虛空乆慕¶
<pb:KR4h0035_WYG_028-3a>¶
飱霞客常悲習蓼䖝青嚢如可授從此訪鴻濛¶
　　　中元夜　　　　　　　　　李　郢¶
江南水寺中元夜金粟欄邉見月娥紅燭影廻仙態近¶
翠鬟光動看人多香飄彩殿凝蘭麝霧繞輕衣雜綺羅¶
湘水夜空巫峡逺不知歸路欲如何¶
　　　酬蘇少尹中元夜追懐去年此夕鄙人與故李¶
　　　諫議郭員外見訪感時思舊之作¶
　　　　　　　　　　　　　　　令狐楚¶
<pb:KR4h0035_WYG_028-3b>¶
直繼先朝衛與英能移孝友作忠貞劍門失險曾縳虎¶
淮水安流緣斬鯨黄閣碧幢惟是儉三公二伯未為榮¶
恵連忽贈池塘句又遣羸師破膽驚¶
　　　中元日贈張尊師¶
偶来人世值中元不獻𤣥都永日門寂寂焚香在仙觀¶
知師遥禮玉京山¶
　　　中元作　　　　　　　　　李商隠¶
綘節飄颻宫國来中元朝拜上清廻羊權雖得金條脫¶
<pb:KR4h0035_WYG_028-4a>¶
温嶠終虛玉鏡臺曾省驚眠聞雨過不知迷路為花開¶
有娀未抵瀛洲逺青雀如何鴆鳥媒¶
　　　中元夜寄道侣(二首/)　　　　陸龜䝉¶
學餌霜茸骨未輕每逢真夕夢還清丁寕獨受金妃約¶
許與親題玉篆名月苦撼殘臨水佩風微飄㫁繋雲纓¶
須臾枕上桐忩曉露壓千枝滴滴聲¶
橘齋風露已清餘東郭先生病未除孤枕易為蛩破夢¶
短簷難得燕傳書廣雲披日君應近倒景栽花我尚疎¶
<pb:KR4h0035_WYG_028-4b>¶
惟羡羽人襟似水平持旄節歩空虛¶
　　　即事中元甲子　　　　　　羅　隠¶
三秦流血已成川塞上黄雲戰馬閒只有羸兵填渭水¶
終無竒士出商山田園已沒紅塵内弟姪相逢白刄間¶
惆悵翠華猶未返淚痕空滴劍文斑¶
　　　中元夜看月¶
䑃朧南溟月洶湧出雲濤下射長鯨眼遥分玉兔豪勢¶
来牛斗動路越廣寒髙竟夕瞻光彩昻頭把白醪¶
<pb:KR4h0035_WYG_028-5a>¶
　　　中元夜泊淮口¶
木葉廻飄水面平偶停孤棹已三更秋凉霧露侵燈下¶
夜静魚龍逼岸行欹枕正牽題柱思隔樓誰轉遶梁聲¶
錦帆天子狂魂魄應過揚州看月明¶
　　　中元夜百花洲作　　　　　范仲淹¶
南陽太守清狂發未到中秋先賞月百花洲裏夜㤀歸¶
緑梧無聲露光滑天髙碧海吐明珠寒輝射空星斗踈¶
西樓下看人間世瑩然都在清玉壺從来酷暑不可避¶
<pb:KR4h0035_WYG_028-5b>¶
今夕凉生豈天意一笛吹銷萬里雲主人髙歌客大醉¶
客醉起舞逐我歌弗舞弗歌如老何¶
　　　苦雨既乆中元小晴見月　　沈　遘¶
中秋在後圓呈様始中元向晚愁霖歇當空夕露繁玉¶
盤敲不響金餅柏成幡此景應希遇褰簾酹一樽¶
　　　七夕纔過見家人潔供具以備中元因有感¶
七夕星妃退中元又復還踵来頻令節隙過惜朱顔雨¶
水催盆草香烟吐博山抱憂年亦邁寛飲&KR0506;貧閒¶
<pb:KR4h0035_WYG_028-6a>¶
　　　中元¶
潦退魚頭重風髙雁翅囬竹林殘暑退荷葉晚香来髙¶
興乗秋動清樽揖月開鳴蛙看欲盡猶自聒池臺¶
　　　壬子中元朝同應求之小水院過毛田山覩稲¶
　　　田　　　　　　　　　　　余安行¶
曉行新露重金氣肅山谷翛然穿翠林滿目清可掬晚¶
苗秀堪飱早稲實已熟行歌代老農相慶足嘉糓¶
　　秋分¶
<pb:KR4h0035_WYG_028-6b>¶
　　　監祠夕月壇書事　　　　　劉禹錫¶
西白司分晝夜平羲和亭午太隂生鏘鏘揖譲秋光裏¶
觀者如雲出鳯城¶
　　秋社¶
　　　社日崇譲園宴　　　　　　蘇　頲¶
鳴爵三農稔勾龍百代神運昌叨輔弼時報喜黎民樹¶
缺池光近雲開日影新生全應有地長願樂交親¶
　　　社日(二首/)　　　　　　　　杜　甫¶
<pb:KR4h0035_WYG_028-7a>¶
秋豐成德業百祀發光輝報効神如在馨香舊不違南¶
翁巴曲醉北雁塞聲微尚想東方朔恢諧割肉歸¶
陳平亦分肉太史竟論功今日江南老他時渭水童歡¶
娯看絶塞涕淚落秋風鴛鷺回金闕誰憐病峡中¶
　　　社日闗路作　　　　　　　白居易¶
晚景函闗路凉風社日天青巖新有鷰紅樹欲無蝉愁¶
立馹樓上厭行官堠前蕭條秋興苦漸近二毛年¶
　　　祭社宵興燈前偶作¶
<pb:KR4h0035_WYG_028-7b>¶
城頭傳鼓角燈下整衣冠夜鏡藏鬚白秋泉漱齒寒欲¶
將閒送老須着病辭官更待年終後支持歸計看¶
　　　循州社日留題舘壁¶
　　　　　　　　　　　　　　　裴夷直¶
浪花如雪疊江風社過髙秋萬恨中明日便随江燕去¶
依依俱是故巢空¶
　　　社日逰開元觀(時當水/荒之後)　　　薛　逢¶
松柏當軒蔓挂蘿古壇衰草暮風吹荒凉院宇無人到¶
<pb:KR4h0035_WYG_028-8a>¶
寂寞烟霞只自知浪浸法堂餘像沒水存虗殿半科儀¶
因求天寳年中夢故事分明載折碑¶
　　　社後　　　　　　　　　　韓　偓¶
社後重陽近雲天澹泊間目隨棊客静心共睡僧閒歸¶
鳥城銜日殘虹雨隔山寂寥思晤語何夕欵柴關¶
　　　華下社日寄鄉中　　　　　司空圖¶
社㑹見鄉情鄰家起未明樂和豐嵗乆笑認老人聲獨¶
恨門猶掩仍無酒可傾交親誰可念一水隔歸程¶
<pb:KR4h0035_WYG_028-8b>¶
　今詩¶
　　秋社¶
　　　社日飲永叔家　　　　　　梅堯臣¶
雨未雨濛濛野田擊皷賽社翁折條跨馬社翁去醉叟¶
卧倒梨葉紅鼇頭主人邀客飲玉酒新賜蓬莱宫彭宣¶
不預後堂㑹康成一舉三百鍾更邀明月出海底爛醉¶
等是歸蒿蓬¶
　　　社日與塩院徐屯田臺直李大傳小飲于西園¶
<pb:KR4h0035_WYG_028-9a>¶
御酒初頒醹酘醇盍簪仍是服中人蕭條月榭携觴徧¶
𤨏碎秋花挿帽新簾幕晚風催燕别園林宵露入梨津¶
何須巧作治聾醉自有清談命釂頻¶
　　　奉和社日聖製七言四韻　　劉　筠¶
美報斯勤騐國經里民单出慶秋成時羞饜飫盤中味¶
神皷喧闐野水聲爽氣方髙踈雨霽清暉微動逺波平¶
堯章濬發由庚詠京庾連雲萬億盈¶
　　　社日戲題呈任副樞　　　　晏　殊¶
<pb:KR4h0035_WYG_028-9b>¶
開樽幸有治聾醖把葉能無送燕章所惜司停近飲㑹¶
(近年二府以秋/宴近不賜社宴)不如村叟醉秋光¶
　¶
　¶
　¶
　¶
　¶
　嵗時雜詠巻二十八¶
