# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.638644
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷三十
<pb:KR4h0035_WYG_030-1a>¶
欽定四庫全書¶
　嵗時雜詠巻三十　　　　宋　蒲積中　編¶
　　中秋¶
　　　中秋月　　　　　　　　　白居易¶
萬里清光不可思添愁益恨遶天涯誰人隴外乆征戍¶
何處庭前新别離失寵故姬歸院夜沒蕃老將上樓時¶
照他幾許人腸斷玉兔銀蟾總(一作/逺)不知¶
　　　中秋夜湓亭翫月¶
<pb:KR4h0035_WYG_030-1b>¶
昔年八月十五夜曲江池畔杏園邉今年八月十五夜¶
湓浦沙頭水館前西北望鄉何處是東南見月㡬囬圓¶
臨風一歎無人㑹今夜清光似往年¶
　　　荅夢得中秋翫月見寄¶
南國碧雲客東京白首翁松江初有月伊水正無風逺¶
思兩鄉㫁清光千里同不知娃館上何似石樓中(其夜/余在)¶
(龍門石樓/上望月)¶
　　　中秋夜同諸客玩月¶
<pb:KR4h0035_WYG_030-2a>¶
月好共傳唯此夜境閒皆道是東都嵩山表裏千重雪¶
洛水髙低兩顆珠清景難逢宜愛惜白頭相勸強歡娯¶
誠知亦有来年㑹保得清明強健無¶
　　　次韻¶
光彩遍空輪欲滿青霄映出皎雲端縦饒喚得姮娥下¶
引向堂前子細看¶
　　　秋暮憶中秋夜與王璠侍御賞月因愴逺離聊¶
　　　以奉寄　　　　　　　　　鮑　防¶
<pb:KR4h0035_WYG_030-2b>¶
前月月明夜美人同逺光清塵一以閒今夕坐相忘風¶
落芙蓉露疑餘繡被香¶
　　　中秋夜月　　　　　　　　裴夷直¶
去年此夜在商州還為清光上馹樓宛是依依舊顔色¶
自憐人换幾般愁¶
　　　同樂天中秋夜洛河翫月(二首/)¶
清洛半秋懸璧月綵船當夕泛銀河蒼龍頷底珠皆沒¶
白帝心邉鏡乍磨海上㡬時霜雪積人間此夜管絃多¶
<pb:KR4h0035_WYG_030-3a>¶
須知天地為鑪意盡取黄金鑄作波¶
不熱不寒三五夕晴川明月正相臨千珠競沒蒼龍頷¶
一鏡高懸白帝心㡬處凄凉緣地逺有時惆悵值雲隂¶
何如清洛如青晝共見初升又見沈¶
　　　中秋夜君山臺望月　　　　李　渉¶
大堤花裏錦江前詩酒同㳺四十年不料中秋最明夜¶
洞庭湖上見當天¶
　　　中秋夜玩月　　　　　　　姚　合¶
<pb:KR4h0035_WYG_030-3b>¶
亭亭千萬里三五復秋中此夕光應絶當時思不同九¶
霄微有露四海静無風惆悵逡廵别誰能看碧空¶
　　　中秋夜洞庭圓月¶
素月閒秋景騷人汎洞庭滄波正澄霽凉葉未飄零練¶
彩凝葭菼霜容静杳𡨕曉棲河畔鶴宵映渚邉螢圓彩¶
含珠魄微飈發桂馨誰憐採蘋客此夜宿孤汀¶
　　　中秋玩月　　　　　　　　張　祜¶
碧落桂含姿清秋是素期一年逢好夜萬里見明時絶¶
<pb:KR4h0035_WYG_030-4a>¶
域行應乆高城上更遲人間繋情事何處不相思¶
　　　中秋夜杭州翫月¶
萬古太隂精中秋海上生鬼愁緣辟照人愛為高明歴¶
歴華星逺霏霏薄暈縈影流江不盡輪曵谷無聲似¶
鏡當樓曉如珠出浦盈岸沙全借白山木半含清小檻¶
循環看長堤蹋陣行殷勤未歸客烟水夜来情¶
　　　中秋夜翫月　　　　　　　許　渾¶
待月東陵月正圓廣庭無樹草無烟中秋雲静出滄海¶
<pb:KR4h0035_WYG_030-4b>¶
半夜露寒當碧天輪影漸移金殿外鏡光猶挂玉樓前¶
莫辭達旦(一作/曙)殷勤望一堕西岩又隔年¶
　　　中秋夜寄大梁劉尚書¶
汴人迎拜洛人留虎豹旌旗擁碧油刁斗嚴更軍耳目¶
戈鋋長控國咽喉桞營出號風生纛蓮幕題詩月上樓¶
應念散郎千里外去年今夜醉蘭舟¶
　　　中秋夜對月　　　　　　　馬　戴¶
隂魄出海上望之增苦吟冷搜驪頷重寒徹蚌胎深皓¶
<pb:KR4h0035_WYG_030-5a>¶
氣籠諸夏清光射萬岑悠然天地内皎潔一般心¶
　　　中秋月　　　　　　　　　朱慶餘¶
自古分功定唯應缺又盈一宵當皎潔四海盡澄清静¶
覺風微起寒過雪乍傾孤髙稀此遇吟賞倍牽情¶
　　　中秋翫月　　　　　　　　無　可¶
蟾蜍天地静三五對堦蓂照耀超諸夜光芒掩衆星影¶
寒池更澈露冷樹銷青枉直中秋半長乖宿洞庭¶
　　　中秋夜隴州徐常侍座中詠月¶
<pb:KR4h0035_WYG_030-5b>¶
隴城秋月滿太守待停歌典鶴来松杪開烟出海波氣¶
籠星欲盡光滿露初多若遣山僧説高明不可過¶
　　　中秋江驛示韋益¶
莫惜三更坐難銷萬里情同看一片月俱在廣州城淚¶
逐金波滿魂随夜鵲驚支頥鄉思斷無語到鷄鳴¶
　　　中秋越臺㸔月¶
海雨洗烟埃月從空碧来水光籠草樹練影挂樓䑓皓¶
耀迷鯨口晶熒失蚌胎宵分凭欄望應合見蓬莱¶
<pb:KR4h0035_WYG_030-6a>¶
　　　中秋月彩如晝寄上南海從翁侍御¶
海静天高景氣殊鯨睛失彩蚌潜珠不知今夜越䑓上¶
望見瀛州萬丈無¶
　　　中秋夜君山脚下看月¶
洶湧吹蒼霧朦朣吐玉盤雨師清滓穢川后掃波瀾氣¶
射繁星滅光籠八表寒来驅雲漲晚路上碧霄寛熠燿¶
逰何在蟾蜍食漸難棹飛銀電碎林映白虹攅水魄連¶
空合霜輝壓樹乾夜深高不動天下仰頭看¶
<pb:KR4h0035_WYG_030-6b>¶
　　　中秋夜南樓寄友人¶
海月出白浪湖光射髙樓朗吟無綠酒賤價買清秋氣¶
冷魚龍寂輪高星漢幽他鄉此夜客對酌㡬多愁¶
　　　中秋翫月　　　　　　　　劉得仁¶
塵裏兼塵外皆期此月明一年唯一度長恐有雲生露¶
洗微埃盡光濡是物清朗吟看正好惆悵又西傾¶
　　　中秋宿鄧逸人居¶
偶與山人宿吟詩坐到明夜凉躭月色秋渇漱泉聲磵¶
<pb:KR4h0035_WYG_030-7a>¶
木如竿聳忩雲作片生白衣門自貴不揖漢公卿¶
　　　中秋旅懐　　　　　　　　尚　能¶
所蓄惟騷雅兼能得固窮望鄉連北斗聼雨帶西風稼¶
穡村坊逺烟波路徑通宜搜清絶句恰似有神工¶
　　　中秋夜月　　　　　　　　栖　白¶
尋常三五夕不是不婵娟及到中秋半還勝别夜圓清¶
光應有露皓色更無烟自古人皆翫年来又一年¶
　　　中秋夜寄李溟　　　　　　薛　能¶
<pb:KR4h0035_WYG_030-7b>¶
滿魄斷埃氛牽吟並舍聞一年唯此夜到曉願無雲待¶
賞從初出看行過二分嚴城亦已閉悔不預期君¶
　　　中秋旅舍書懐¶
巻盡庭雲月逗空一方秋色草鳴䖝是時兄弟正南北¶
黄葉滿堦来去風¶
　　　中秋夜翫月　　　　　　　劉　滄¶
中秋朗月静天河烏鵲南飛客恨多寒色滿忩明枕簟¶
清光凝露拂烟蘿桂枝斜漢流靈魄蘋葉微風動細波¶
<pb:KR4h0035_WYG_030-8a>¶
此夜空亭聞木葉蒹葭霜磧雁初過¶
　　　中秋夜不見月　　　　　　元　凛¶
蟾輪何事色全微賺得佳人出綉幃四野霧凝空寂寞¶
九霄雲鎻絶光輝吟時得句翻停筆玩處臨樽却掩扉¶
公子倚闌猶更望懶尋紅燭草堂歸¶
　　　中秋月直禁院　　　　　　鄭　畋¶
禁署方懐忝綸闈已再加蹔来西掖路還整上清槎恍¶
惚歸丹地深岩宿綘霞幽襟聊自適閒弄紫薇花¶
<pb:KR4h0035_WYG_030-8b>¶
　　　荆渚中秋夜值雨寄李嶼　　鄭　谷¶
共待輝光灼翻成暗淡秋正宜清路望潜起滴堦愁棹¶
倚袁宏渚簾垂庾亮樓桂無香實落蘭有露花休玉漏¶
添蕭索金樽阻獻酬明年佳景在相約㑹神洲¶
　　　中秋夜思鄭延美有作　　　孫　緯¶
中秋中杪月世説慴妖精顧兎雲初蔽長虵誰與勍未¶
追良友翫安用玉輪盈此意人誰喻裁詩寄禁城¶
　　　天竺寺中秋夜桂子　　　　皮日休¶
<pb:KR4h0035_WYG_030-9a>¶
玉顆珊珊月下輪殿前拾得露華新至今不㑹天中事¶
應是姮娥擲與人¶
　　　次韻　　　　　　　　　　陸龜䝉¶
霜實常聞秋半夜天台天竺堕雲岑(埀拱中天台桂子/落一十餘日方止)¶
如何兩地無人種却是湘灕是桂林¶
　　　中秋夜寄友生¶
秋来一度滿重見色難齊獨坐猶過午同吟不到西疎¶
芒唯斗在殘白合河迷更憶前年望孤舟泊大溪¶
<pb:KR4h0035_WYG_030-9b>¶
　　　中秋待月¶
轉缺霜輪上轉遲好風偏似送佳期簾斜樹隔情無限¶
燭暗花殘坐不辭最愛笙調聞比里漸看星淡失南箕¶
何人為校清凉力未似初圓欲午時¶
　　　中秋夜禁直偶書寄同職　　呉　融¶
中秋好月竟相尋獨入非烟宿禁林曽恨人間千里隔¶
更看天上九門深明涵太液魚龍定静𤨏圓靈象緯沈¶
目斷枚臯何處在欄干十二憶登臨¶
<pb:KR4h0035_WYG_030-10a>¶
　　　中秋夜陪熈周學士禁中翫月¶
月圓年十二秋半每逢隂此夕無纎靄同君直禁林未¶
髙知海濶當午見雲深衣似繁霜透身疑積水沈遭逢¶
陪視草歸去憶抽簮太液池南畔相期到曉吟¶
　　　中秋禁直　　　　　　　　韓　偓¶
星斗疎明禁漏殘紫泥封後獨慿欄露和玉屑金盤冷¶
月射珠光貝闕寒天襯樓臺籠苑外風吹歌管下雲端¶
長卿只為長門賦未識君臣際㑹難¶
<pb:KR4h0035_WYG_030-10b>¶
　　　中秋夜月　　　　　　　　李　頻¶
隂盛此宵中多為雨與風坐無風雨至共看雪霜同抱¶
濕離邉海傾寒向迥空年年如可值還似道難通¶
　　　中秋對月¶
秋分一夜月隂魄最晶熒好是生滄海徐看歴杳𡨕層¶
空疑洗色萬怪想潜形他夕無相類晨鷄不可聼¶
　　　中秋月¶
四十五秋宵月分千里毫冷沉中嶽短光溢大河髙不¶
<pb:KR4h0035_WYG_030-11a>¶
寐清人眼移栖濕鶴毛露華臺上立愁望一年勞¶
　　　中秋對月　　　　　　　　曺　松¶
無雲世界秋三五共看蟾盤上海涯直到天頭天盡處¶
不曽私照一人家¶
　　　中秋月¶
九十日秋色今秋已十分孤光吞列宿四面絶微雲衆¶
木排疎影寒流叠細紋遥遥望丹桂心緒更紛紛¶
　　　中秋夜同知己看月　　　　秦韜玉¶
<pb:KR4h0035_WYG_030-11b>¶
常時月好賴新晴不似年年此夜生初出海濤疑尚濕¶
漸来雲路覺偏清寒光入夜虵龍起静色均天鬼魅驚¶
豈特坐中堪仰望孤髙應待鳳池明¶
　　　中秋月　　　　　　　　　裴　說¶
一嵗㡬盈虧當盈重此期幸無偏照處剛有不明時色¶
浄雲歸早光寒鶴睡遲相看吟未足皎皎下疎籬¶
　　　中秋夜月酬頋道流　　　　孫　蜀¶
不那此身偏愛月等閒看月即更深仙翁每被姮娥使¶
<pb:KR4h0035_WYG_030-12a>¶
一度逢圓一度吟¶
　　　中秋夜有懐　　　　　　　許　郴¶
趨馳早晚休一嵗又殘秋若只如今日何難致白頭滄¶
波歸處逺旅食向邉愁賴見前賢説窮通不自由¶
　　　中秋夜不見月　　　　　　羅　隠¶
隂雲薄暮上空虛此夕清光已破除只恐異時開霽後¶
玉輪依舊養蟾蜍¶
　　　中秋¶
<pb:KR4h0035_WYG_030-12b>¶
閒吟清景外萬事覺悠悠此際若無月一年虛過秋¶
　¶
　¶
　¶
　¶
　¶
　¶
　嵗時雜詠巻三十¶
