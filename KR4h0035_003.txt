# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.183563
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷三
<pb:KR4h0035_WYG_003-1a>¶
欽定四庫全書¶
　嵗時雜詠巻三　　　　　宋　蒲積中　編¶
　　立春¶
　　　翦綵花絶句(二首/)　　　　　劉孝威¶
葉舒非漸大花是發春開無人論訝似蜂見也争來¶
淺深依樹色舒巻聽人裁假令春色度經住手中開¶
　　　詠司農府春幡　　　　　　徐　勉¶
幡糓重前經人天稱往録青珪禮東甸髙旗表治粟逶¶
<pb:KR4h0035_WYG_003-1b>¶
遲乘旦風葱翠揚朝旭平秩命春司和氣承玉燭豈伊¶
盈八政兼兹辨榮辱十千既歲取利民誰不足¶
　　　立春日汎舟𤣥圃各賦一字六韻成篇(座有張/式陸瓊)¶
　　　(顧野王謝伷褚琢王/縡陸瑜姚察等九人)　　　　陳後主¶
春光及禁苑曉日暖源桃霄烟近漠漠暗浪逺滔滔石¶
苔侵緑蘚㟁草發青袍迴歌逐轉檝浮氷隨渡刀遥看¶
栁色嫩迴望鳥飛髙自得欣為樂忘意若臨濠¶
　　　獻嵗立春光風具美汎舟𤣥圃各賦六韻(座有/張式)¶
<pb:KR4h0035_WYG_003-2a>¶
　　　(陸瓊顧野王殷謀陸/瑜岑之敬等六人)¶
寒輕條已翠春初未轉禽野雪明岩曲山花昭迥林苔¶
色隨水溜樹影帶風沈沙長見水落歌遙覺浦深餘輝¶
斜四户流風颺八音既此留連席道欣放曠心¶
　　　立春㳺苑迎春　　　　　　中　宗¶
神臯福地三秦邑玉臺金闕九仙家寒光猶戀甘泉樹¶
淑景偏臨建始花綵蝶黄鶯未歌舞梅香栁色已矜誇¶
迎春正啟流霞席蹔囑曦輪勿遽斜¶
<pb:KR4h0035_WYG_003-2b>¶
　　　奉和立春㳺苑迎春應制(六首/)¶
　　　　　　　　　　　　　　　崔日用¶
乘時迎氣正璿衡灞滻烟氛向曉清翦緑裁紅妙春色¶
宫梅殿栁識天情瑤筐綵燕先呈瑞金縷晨雞未學鳴¶
聖澤陽和宜宴樂年年捧日向東城¶
　　　又　　　　　　　　　　　李　適¶
金輿翠輦迎嘉節御苑仙官待獻春淑氣初銜梅色淺¶
條風半拂栁墻新天杯慶夀齊南嶽聖藻光輝動北辰¶
<pb:KR4h0035_WYG_003-3a>¶
稍覺披香歌吹近龍驂薄暮下城闉¶
　　　又　　　　　　　　　　　馬懐素¶
𤣥籥飛灰出洞房青郊迎氣肇初陽仙輿蹔下宜春苑¶
御醴行開萬夀觴暎水輕苔猶隠緑縁隄弱栁未舒黄¶
唯有裁花飾簮鬢相隨聖藻狎年光¶
　　　又　　　　　　　　　　　韋元旦¶
灞涘長安恒近日殷正臘月早迎新池魚戲葉仍含凍¶
宫女裁花已作春向苑雲疑承翠幄入林風若起青蘋¶
<pb:KR4h0035_WYG_003-3b>¶
年年斗柄東無限願把瓊觴夀北辰¶
　　　又　　　　　　　　　　　閻朝隠¶
管鑰周移寰極裏乘輿倚望斗城闉草根未結青絲縷¶
蘿蔦猶垂緑帔巾鵠入巢中言改嵗燕銜書上道宜新¶
願得長䋲繫去日光臨天子萬年春¶
　　　又　　　　　　　　　　　沈佺期¶
東郊蹔轉迎春仗上苑初飛行慶杯風射蛟氷千片斷¶
氣衝魚鑰九關開林中覔草初生蕙殿裏争花併是梅¶
<pb:KR4h0035_WYG_003-4a>¶
歌吹銜恩歸路曉栖烏半下鳳城來¶
　　　立春日侍宴别殿内出綵花應制(六首/)¶
　　　　　　　　　　　　　　　趙彦昭¶
翦綵迎初候攀條寫故真花隨紅意發葉就緑情新嫩¶
色驚銜燕輕香賺採人應為薫風拂能令芳樹春¶
　　　又　　　　　　　　　　　沈佺期¶
合殿春應早開箱綵預知花迎宸翰發葉待御筵披梅¶
訝香全少桃驚色頓移輕生承翦拂長奉萬年枝¶
<pb:KR4h0035_WYG_003-4b>¶
　　　又　　　　　　　　　　　宋之問¶
金閣裝仙杏瓊筵弄綺梅人間都未識天上忽先開蝶¶
繞香絲住蜂憐艶粉迴今年春色早應為翦刀催¶
　　　又　　　　　　　　　　上官昭容¶
宻葉因裁吐新花逐翦舒攀條雖不謬摘藻剰知虚春¶
至由来發秋還未肯疎借問桃將李相亂欲何如¶
　　　又　　　　　　　　　　　李　嶠¶
幸得時已至翦綵學芳辰綴緑竒能似裁紅巧逼真花¶
<pb:KR4h0035_WYG_003-5a>¶
從箧裏發葉向手中春不與韶光競何名天上人¶
　　　又　　　　　　　　　　　劉　憲¶
上林宫館好春心獨早知剪花疑始發刻燕似新窺色¶
濃輕雪㸃香淺嫩風吹此日叨陪侍恩榮得數枝¶
　　　和立春日内出綵花樹應制(四首/)¶
　　　　　　　　　　　　　　　岑　曦¶
和風助律應韶年清蹕乘髙入望仙花笑鶯歌迎帝輦¶
雲披日霽俯皇川南山近獻仙杯上北斗平臨御扆前¶
<pb:KR4h0035_WYG_003-5b>¶
一奉恩榮歡在鎬空知率舞聽薫絃¶
　　　又　　　　　　　　　　　崔　湜¶
澹蕩春光滿曉空逍遙御輦入離宫山河眺望雲天外¶
臺榭參差烟霧中庭際花飛錦繡合枝間鳥囀管絃同¶
即此歡娛齊鎬宴唯應率舞樂薰風¶
　　　又　　　　　　　　　　　張　説¶
别館芳菲上苑東飛花澹蕩御筵紅城臨渭水天河近¶
闕對南山雲霧通繞殿流鶯凡㡬樹當蹊亂葉許多叢¶
<pb:KR4h0035_WYG_003-6a>¶
春園既醉心和樂共識皇恩造化同¶
　　　又　　　　　　　　　　　武平一¶
鑾輅青旂下帝臺東郊上苑望春來黄鶯未解林間囀¶
紅蕋先從殿裏開畫閣條風初變栁銀塘曲水半含苔¶
正逢睿藻光韶律更促霞觴畏景催¶
　　　翦綵　　　　　　　　　　宋之問¶
駐想持金錯居然作管灰綺羅纎手製桃李向春開拾¶
藻蜂初泊銜花鳥未迴不言將巧笑翻逐美人來¶
<pb:KR4h0035_WYG_003-6b>¶
　　　立春日晨起對積雪　　　　張九齡¶
忽對林庭雪瑤華處處開今年迎氣始昨夜伴春迴玉¶
潤窓前竹花繁院裏梅東郊齋祭所應見五神來¶
　　　立春日對雪　　　　　　　孟浩然¶
迎氣當春立承恩喜雪來潤從河漢落花逼艷陽開不¶
覩豐年瑞安知燮理才撒鹽如可擬願糝和羮梅¶
　　　和張左司自洛使入京中路先赴長安逢立春¶
　　　日贈韋侍御及諸公(二首/)　　孫　逖¶
<pb:KR4h0035_WYG_003-7a>¶
拜郎登省闥奉使馳車乘遙瞻使者星更是郎官應臺¶
妙時相許皇華徳彌稱二陜聽風謠三秦望形勝此中¶
暌益友是日多詩興寒盡嵗隂催春歸物華證¶
忽覩雲間數雁迴更逢山上一花開河邊淑氣迎芳草¶
林下輕風待落梅秋憲府中髙唱入眷卿署裏和歌來¶
共言東閣招賢地自有西征作賦才¶
　　　立春後休沐　　　　　　　包　佶¶
心與青春背新年亦掩扉漸窮無相學唯避不才譏積¶
<pb:KR4h0035_WYG_003-7b>¶
病故難愈銜恩報轉微定知書課日優詔許辭歸¶
　　　立春後開元觀送强文學還京¶
　　　　　　　　　　　　　　　張南史¶
臘後年華變闗西驛騎遙塞鴻連暮翼江栁動寒條山¶
水辭漳郡圗書入漢朝髙樓非别處故使百憂消¶
　　　東郊迎氣　　　　　　　　皇甫冉¶
曉見蒼龍駕東郊春已迎綵雲天仗合𤣥象泰階平佳¶
氣山川秀和風政令行鈎陳霜騎肅御道雨師清律向¶
<pb:KR4h0035_WYG_003-8a>¶
韶陽變人隨草木榮遙歡上林苑今日遇遷鶯¶
　　　立春　　　　　　　　　　冷朝陽¶
玉律傳佳節青陽應此辰土牛呈嵗稔綵燕表年春臘¶
盡星迴次寒餘月建寅風光行處好雲物望中新流水¶
初銷凍潛魚欲振鱗梅花將栁色偏使越鄉人¶
　　　立春日宴髙陵任明府宅　　耿　湋¶
春灰今變候宻雪又霏霏坐客同心滿流年此㑹稀風¶
成空處亂素積夜來飛且共銜杯酒陶潛不得歸¶
<pb:KR4h0035_WYG_003-8b>¶
　　　翦綵花　　　　　　　　　雍裕之¶
敢競桃李色自呈刀尺功蝶猶迷翦翠人豈辨裁紅¶
　　　立春日曉望三素雲(貞元十一年/吕侍郎)¶
　　　　　　　　　　　　　　　李季何¶
靄靄青春曙飛仙駕五雲浮輪初縹緲承葢下氤氲薄¶
影隨風度殊容向日分羽毛紛共逺環珮杳猶聞静合¶
烟霞色遙將鸞鶴羣年年瞻此御應許從元君¶
　　　又　　　　　　　　　　　李　應¶
<pb:KR4h0035_WYG_003-9a>¶
𤣥鳥初來日靈仙望裏分水容朝上界玉輦擁朝雲碧¶
落流輕艷紅霓閒彩文帶烟時縹緲向斗更氤氲髣髴¶
隨風馭超遙出曉雲兹辰三見後希得從元君¶
　　　途中立春寄懐楊郇伯　　　竇　常¶
浪跡終年客驚心此地春風前獨去馬澤畔耦耕人老¶
大交情重悲凉外物親子雲今在宅應見栁條新¶
　　　立春後言懐招汴州李匡衡推¶
　　　　　　　　　　　　　　　令狐楚¶
<pb:KR4h0035_WYG_003-9b>¶
閒齋夜擊唾壺歌試望夷門奈逺何每聽寒笳離夢斷¶
時窺清鑑旅愁多初驚宵漏丁丁促已覺春風習習和¶
海内故人君最老花開鞭馬更相過¶
　　　立春日酬錢貟外曲江同行見贈¶
　　　　　　　　　　　　　　　白居易¶
下直遇春日垂鞭出禁闈兩人攜手語十里看山歸栁¶
色早黄淺水文新緑微風光向晚好車馬近南稀機盡¶
笑相顧不驚鷗鷺飛¶
<pb:KR4h0035_WYG_003-10a>¶
　　　㑹昌六年立春日人日作¶
二日立春人七日盤蔬餅餌逐時新年方吉鄭猶為少¶
家比劉韓未是貧鄉園節嵗應堪重親故歡游莫厭頻¶
試作循潮封眼想何由得見洛陽春(分司致仕官中吉/傳詔議最老韓庶)¶
(子尤貧循潮封三郡遷客老/劉貟外韓皆洛下舊游也)¶
　　　酬劉谷立春日吏隠亭見寄　李　郢¶
孤亭遙帶寺静者獨登臨楚霽江流慢春歸澤氣隂野¶
田青牧馬幽竹暖鳴禽日日年光盡何堪故國心¶
<pb:KR4h0035_WYG_003-10b>¶
　　　立春日江村偶興¶
舊厯年光看巻盡立春何用更相催江邊野店寒無酒¶
竹外孤村坐見梅山雪乍晴嵐翠起漁家向晚笛聲哀¶
南中近有秦中使聞道胡兵索戰來¶
　　　立春日　　　　　　　　　李　逺¶
暖日傍簾曉濃春開箧紅釵斜穿綵燕羅薄翦春虫巧¶
著金刀力寒侵玉指風娉婷何處戴山鬢緑成藂¶
　　　翦綵¶
<pb:KR4h0035_WYG_003-11a>¶
翦綵贈相親銀釵綴鳳真雙雙銜綬鳥兩兩度橋人葉¶
逐金刀出花隨玉指新願君千萬嵗無嵗不逢春¶
　　　立春日　　　　　　　　　陸龜蒙¶
去年花落時題作送春詩自為重相見應無今日悲道¶
孤逢識寡身病買名遲一夜東風起開簾不敢窺¶
　　　渚宫立春書懐　　　　　　吳　融¶
春候侵殘臘江蕪緑未齊風髙鶯囀澁雨宻雁飛低向¶
日心雖在歸朝路欲迷近聞驚御史猶及灞陵西¶
<pb:KR4h0035_WYG_003-11b>¶
　　　立春　　　　　　　　　　曹　松¶
春日一杯酒更吟春日詩木梢寒未覺地脈暖先知鳥¶
囀星沉後山分雪薄時寧無翦花手贈與最芳枝(一作/賞心)¶
(無處説悵/望曲江池)¶
　　　京中正月七日立春　　　　羅　隠¶
一二三四五六七萬物生春是今日逺天歸雁拂雲飛¶
近水遊魚迸氷出¶
　　　立春　　　　　　　　　　韋　莊¶
<pb:KR4h0035_WYG_003-12a>¶
青帝東來日馭遲煖烟輕逐曉風吹罽袍公子樽前覺¶
錦帳佳人夢裏知雪圃乍開紅菜甲綵幡新翦緑楊枝¶
殷勤欲獻宜春曲題向花牋帖繡楣¶
　　　立春日有懐呈宫傅侍郎　　皇甫曙¶
朝旦微風吹曉霞散為和氣滿家家不知容貌潛消落¶
且喜春光動物華出問氷池猶塞㟁歸尋園栁未生芽¶
摩挲酒甕重封閉待入新年共看花¶
　　　立春　　　　　　　　　　杜　甫¶
<pb:KR4h0035_WYG_003-12b>¶
春日春盤細生菜忽憶兩京梅發時盤出髙門行白玉¶
菜傳纎手送春絲巫峽寒江那對眼杜陵逺客不勝悲¶
此身未知歸定處呼兒覔紙一題詩¶
　¶
　¶
　¶
　¶
　嵗時雜詠巻三¶
