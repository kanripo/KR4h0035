# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.853513
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷四十
<pb:KR4h0035_WYG_040-1a>¶
欽定四庫全書¶
　歳時雜詠巻四十　　　　宋　蒲積中　編¶
　　冬至¶
　　　冬至日贈安節　　　　　　蘇　軾¶
我生幾冬至少小如昨日當時事父兄上夀拜帨膝十¶
年閲凋謝白髪催衰疾瞻前惟兄三顧後子由一近者¶
隔江濤逺者天一壁今朝復何幸見此萬里姪憶汝總¶
角時啼笑為梨栗(陶潜詩通子垂九/齡但覔梨與栗)今來能慷慨志氣¶
<pb:KR4h0035_WYG_040-1b>¶
堅鐡石諸孫行復爾世事何時畢詩成却超然老淚不¶
成滴¶
　　　和過子冬至與諸生飲酒¶
小酒生黎法乾糟瓦盎中芳辛知有毒滴瀝取無窮凍¶
醴寒初泫春醅暖更濛華夷更樽合醉笑一歡同里閈¶
峩山北田園震澤東歸期那敢説安信不曽通鶴髪驚¶
全白犀圍尚半紅愁顔解符老夀耳鬭吳翁得榖鵝初¶
飽亡猫䑕益豐黄姜收土芋蒼耳斫霜叢兒瘦縁儲藥¶
<pb:KR4h0035_WYG_040-2a>¶
奴肥爲種松頻頻非竊食數數尚乘風河伯休夸若靈¶
昌自舞馮歸途䧟泥淖炬火燎茅蓬膝上王文度家傳¶
張長公和詩仍醉墨戲海亂羣鴻¶
　　　冬至日獨遊吉祥寺¶
井底微陽囘未囘蕭蕭寒雨濕枯荄何人更似蘇夫子¶
不是花時肯獨來¶
　　　次韻仇池冬至日見寄　　　蘓　轍¶
身如草木順隂陽附火重裘百日强漸喜微和解凝烈¶
<pb:KR4h0035_WYG_040-2b>¶
半酣起舞意倉忙吾兄去我行三臘千里今宵共一觴¶
世事只今人自解苦寒湏盡酒如湯¶
　　　進賀冬至　　　　　　　　張無盡¶
燭滿天街曉漏長杜門牢落歎臺綱金吾六卒閒私第¶
玉笋千官守未央五貴訏謨除盗賊一朝新事劾風霜¶
堯天咫尺横雲霧遥慶南山萬夀觴¶
　　　冬至　　　　　　　　　　梅堯臣¶
銜泣想慈顔感物哀不平自古九泉死靡隨新陽生禀¶
<pb:KR4h0035_WYG_040-3a>¶
命異草木彼將羡勾萌人實嗣其世一衰復一榮¶
　　　依韻和吳正仲冬至¶
流光冉冉即衰遲物趣囘環似轉規長景已知今日至¶
孤懷不比少年時阻陪上閣鴛鴦後且與南州父老期¶
况有春禾新酒熟百分休放手中巵¶
　　　冬至日得謝師厚宋次道中道書¶
水國欲爲雪野氷將合河人同一陽至淚向十行多朋¶
意今猶在年華悵已過看看四十九應笑此蹉跎¶
<pb:KR4h0035_WYG_040-3b>¶
　　　宣城至日謁天慶觀呈郡僚　張　耒¶
溪山慘殘嵗况乃値新冬凌晨率其屬肆禮欵琳宮漠¶
漠冒原霧淒淒隔水風南方異氣候霜葉未全紅忽憶¶
簪史筆且趣闢蒼龍拜舞上東閣佳氣欝葱葱談笑出¶
右掖交游盡英雄老大心已矣依然夢魂中¶
　　　冬至後(三首/)¶
寒着添綿衲朝燒折足鐺何勞問榮辱便足了平生理¶
自隂陽運吾寧口舌爭深居玩吾寳不遣世人驚¶
<pb:KR4h0035_WYG_040-4a>¶
水國過冬至風光春已生梅如相見喜鴈有欲歸聲老¶
去書全嬾園中酒屢傾窮通付吾道不復問君平¶
梅栁有情態江鄉逼嵗除山村見霜橘江市出寒魚謫¶
久衣冠懶身閒故舊踈傍籬挑菜甲憶我故園蔬¶
　　　至後早赴館¶
紅臘粧梅冷未粘桞條偷暖乍纎纎高樓殘月誰家雪¶
盡日天寒不巻簾¶
　　　冬至二絶呈阿璉念六¶
<pb:KR4h0035_WYG_040-4b>¶
荻籬茅屋柯山下賣餅歸來也做冬不見長安競時節¶
車如流水馬如龍¶
五更人起語江城笑語喧喧天欲明酌酒夀君但一醉¶
百年珍重是人情¶
　　　冬至¶
紫壇曾從奠琳琅親被天人玉冕光今日黄州山下寺¶
五更聞鴈滿林霜(余元祐七年南郊曾與捧冊在泉池/衹席左見上冕玉簮白如雪爲燭所)¶
(照光/數尺)¶
<pb:KR4h0035_WYG_040-5a>¶
　　　和至日北園讌集　　　　　晏　殊¶
清曉融風肅桂堂郡僚多暇舞筵張(是日太/守命賔)臺高已騐¶
雲容媚日暖懸知刻漏長溪子弩寒千(闕/)命蘭英酒熟¶
(闕/)傳觴官曹事集神都近預拜需函慶一陽¶
　　　奉和聖製冬至¶
吉序冠三正民時恊順成嵗穰千畆實氣爽六符平肆¶
樂遵年律迎長藹頌聲雲濃燕鴈度雪霽楚蘭榮異域¶
梯航集諸侯篚貢盈堯仁敷萬有同此一陽生¶
<pb:KR4h0035_WYG_040-5b>¶
　　　冬至夜發峽州舟中作　　　范成大¶
舟中萬里行燈下一陽生不減在家好都忘爲旅情霜¶
乾風愈勁雲淡月微明况有詩兼酒樽前莫問更¶
　　　冬至　　　　　　　　　　王安石¶
都城開博路佳節一陽生喜見兒童色歡傳市井聲幽¶
閒亦聚集珍麗各擕擎却憶他年事關商閉不行¶
　　　長至(二首/)　　　　　　　　石敏若¶
陽和散逐管灰浮節物那知人倦遊無可奈何霜後冷¶
<pb:KR4h0035_WYG_040-6a>¶
急推不去眼中愁康衢結束新裳雜飛蓋追隨賀客稠¶
猶有禰衡漫一刺侯門如海未容投¶
筆墨如山寧療飢謾勞紅日一絲遲濁醪有理貧難醉¶
坐客無氊寒見欺占嵗豐凶雲物動漏春消息管灰知¶
江南梅使無恙否腸斷隴頭花一枝¶
　　　冬至夜旅懷　　　　　　　楊萬里¶
亂霜如葉撲窗寒愁到心如欲斷絃鳯管陽纔一聲起¶
蟾輪月已九分圓擁爐酌凍酒相對欹枕背殘燈未眠¶
<pb:KR4h0035_WYG_040-6b>¶
乞得曉鐘西拜望露中香爲祝親燃¶
　　　長至日念應求(三十/日)　　　　余安行¶
純隂歸盡一陽來鬱鬱襟懷此日開早晚天恩到巙峽¶
整裝應得趂時廻¶
　　　和任普州冬至日作　　　　李　新¶
詩成椽筆一何工元有英聲妙洛中已是少師扶日手¶
更看公子釣鰲風書雲寳䇿開新瑞脱木香山堕晚紅¶
經濟通才猶補外與騎星鶴問圓穹¶
<pb:KR4h0035_WYG_040-7a>¶
　　　南至日過塩埧官亭¶
堕衣黄楓香着鬢青霜濕江山如故人到眼類長揖客¶
行先飛蓬不肯擬馬立時節當書雲相將何太急我本¶
芻牧兒家有舊蓑笠勤辛朱墨間銷減耕耨力欲歸倒¶
虚嚢追赴村社集傳言東鄰翁但空西向席梨栗隨所¶
有大白更增一勿復問市朝與翁醉終日¶
　　　冬至夜宿顒口市¶
寧辭舉棹頻不覺又黄昏有感逢冬節無聊宿水村客¶
<pb:KR4h0035_WYG_040-7b>¶
心愁待旦盃酒强開樽共祝同歡慶亨途莫我論¶
　¶
　¶
　¶
　¶
　¶
　¶
　歳時雜詠巻第四十¶
