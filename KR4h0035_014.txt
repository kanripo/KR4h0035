# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.380499
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷十四
<pb:KR4h0035_WYG_014-1a>¶
欽定四庫全書¶
　歳時雜詠巻十四　　　　宋　蒲積中　編¶
　　清明¶
　　　清明早赴王門率成　　　　李　嶠¶
游客趨梁邸朝光入楚臺槐煙乘曉散榆火應春開日¶
帶晴虹上花隨早蝶來雄風乘令節欲吹拂輕灰¶
　　　清明日龍門游泛¶
晴曉國門通都門藹將發紛紛洛陽道南望伊川闕衍¶
<pb:KR4h0035_WYG_014-1b>¶
漾乘和風清明送芬月林窺二山動水見千龕越羅&KR0209;¶
罥楊絲香撓犯苔髪羣心行樂未唯恐流芳歇¶
　　　清明日詔宴寜王山池得菲字¶
　　　　　　　　　　　　　　　張　説¶
今日清明宴佳境惜芳菲搖揚花雜下嬌囀鶯亂飛渌¶
渚傳歌榜虹橋度舞圻和風偏應律細雨不霑衣¶
　　　清明日宴梅道士房　　　　孟浩然¶
林卧愁春晝褰幃覽物華忽逢青鳥使邀我赤松家金¶
<pb:KR4h0035_WYG_014-2a>¶
竈初開火仙桃正發花童顔若可駐何惜醉流霞¶
　　　清明即事¶
帝里重清明人心自愁思車聲上路合柳色東城翠花¶
落草齊生鶯飛蝶雙戲空堂坐相憶酌茗聊代醉¶
　　　清明　　　　　　　　　　杜　甫¶
此身飄泊苦西東右臂偏枯半耳聾寂寂繫舟雙下淚¶
悠悠伏枕左書空十年蹴踘將雛逺萬里鞦韆習俗同¶
旅雁上雲歸紫塞家人鑽火用青楓秦城樓閣煙花裏¶
<pb:KR4h0035_WYG_014-2b>¶
漢主山河錦綉中春去春來洞庭濶白蘋愁煞白頭翁¶
　　　清明(二首/)¶
著處繁華矜是日長沙千人萬人出渡頭翠柳艶明眉¶
爭道朱蹄驕齧膝此都好游湘西寺諸將各自軍中至¶
馬援征行在眼前葛强親近同心事金鐙下山紅粉晚¶
牙檣捩柁青樓逺古時喪亂皆可知人世悲歡暫相遣¶
弟姪雖存不得書干戈未息苦&KR0272;居逢迎少壯非吾道¶
況乃今朝更祓除¶
<pb:KR4h0035_WYG_014-3a>¶
朝來新火起新煙湖色春光淨客船綉羽衝花他自得¶
紅顔騎竹我無縁胡童結束還難有楚女腰支亦可憐¶
不見定王城舊處長懐賈傅井依然虚霑焦舉為寒食¶
實藉嚴君賣卜錢鐘鼎山林各天性濁醪麤飰任吾年¶
　　　清明日自西午橋至𤓰巖村有懐¶
　　　　　　　　　　　　　　　張　繼¶
曉霽龍門雨春生汝穴風鳥啼官路靜花發毁垣空鳴¶
玉慙時輩垂絲學老翁舊游今不見惆悵洛城東¶
<pb:KR4h0035_WYG_014-3b>¶
　　　清明後登城眺望¶
風景清明後雲山睥睨前百花如舊日萬井出清煙青¶
草無空地江流合逺天長安何處是遙指夕陽邊¶
　　　清明日青龍寺上方(得多字/)¶
上方偏可適季月況堪過逺近人都至東西山色多夕¶
陽留徑草新葉變庭柯已渡清明節春愁如客何¶
　　　清明日送鄧芮還鄉　　　　戴叔倫¶
鐘鼓喧離室車徒促夜裝曉厨新出火輕柳暗飛霜傳¶
<pb:KR4h0035_WYG_014-4a>¶
鏡看華髪持盃話故鄉毎嫌兒女淚今日自霑裳¶
　　　清明賜公卿新火　　　　　史　延¶
上苑連侯第清明及暮春九天初改火萬井屬良辰頒¶
賜恩踰洽承時慶亦均翠煙和柳嫰紅熖出花新寵命¶
尊三老祥光燭萬人太平當此日空腹賀陶鈞¶
　　　又¶
玉騎傳紅燭天厨賜近臣火隨黄道見煙繞白榆新榮¶
耀分他室恩光共此辰更調金鼎膳還暖玉堂人灼灼¶
<pb:KR4h0035_WYG_014-4b>¶
千門暎輝輝萬井春應憐聚螢者瞻望獨無隣¶
　　　又　　　　　　　　　　　王　濯¶
御火傳香殿華光及侍臣星流中使馬燭耀九衢人轉¶
影連金屋分輝麗錦茵熖迎紅蕋發煙染緑條春助律¶
和風早添鑪暖氣新誰憐一寒士猶望照東隣¶
　　　同顔使君清明日游因送蕭仇香　皎然¶
誰知賞佳節别意忽相和暮色汀洲遍春情楊柳多髙¶
城戀旌斾極浦宿風波惆悵友山月今宵不再過¶
<pb:KR4h0035_WYG_014-5a>¶
　　　清明日登城春望寄大夫使君¶
　　　　　　　　　　　　　　王　表¶
春城閒望愛晴天何處風光不眼前寒食花開千樹雪¶
清明日出萬家煙興來促席唯同舍醉後狂歌盡少年¶
聞説鶯啼却惆悵詩成不見謝臨川¶
　　　清明節郭侍御偶與李侍御孔校書王秀才游¶
　　　開化寺卧病不得同游賦詩十韻兼呈馬十八¶
　　　郎丞公(得岫字/)　　　　　　崔元翰¶
<pb:KR4h0035_WYG_014-5b>¶
山色入層城鐘聲臨複岫乘閒息邊事探異憐春候曲¶
閣下重階迴廊遙對霤石間花遍落草上雲時覆鑚火¶
見樵人飲泉逢野獸道情親法侣時望登朝右執憲糾¶
姦邪刋書正訛謬茂才當時選公子生人秀贈答繼篇¶
章歡娯重朋舊垂簾獨衰疾擊缶酬金奏¶
　　　自蜀詔還清明日途經百牢闗因題石門洞¶
昔佩兵符去今持相印還天光臨井絡春物度巴山鳥¶
道青冥外風泉洞壑間何慙班定逺辛苦玉門闗¶
<pb:KR4h0035_WYG_014-6a>¶
　　　和黄門相公詔還題石門洞　趙宗儒¶
益部恩輝降同榮漢相還韶芳滿歸路軒騎出重闗望¶
日朝天闕披雲過蜀山更題風雅韻水絶翠巖間¶
　　　同前　　　　　　　　　　鄭餘慶¶
紫氛隨馬處黄閣駐車情嵌壑驚山勢淋灘戀水聲地¶
分三蜀限闗志百牢名琬琰攀酬郢徴言鼎飪情¶
　　　和清明日裴閣老招城南遊覽口號時以疾故¶
　　　有阻追游　　　　　　　　權徳輿¶
<pb:KR4h0035_WYG_014-6b>¶
紫禁宿初迴清明花亂開相招直城外逺逺上春臺諫¶
曹將列宿幾處期子玉深竹與清泉家家桃李鮮折芳¶
行載酒勝賞隨君有愁疾自無悰臨風一搔首¶
　　　清明日次弋陽¶
自欲清明在逺鄉桐花覆水葛溪長家人定是持新火¶
㸃作孤燈照洞房¶
　　　清明日后土祠送田徹　　　楊巨源¶
清明千萬家處處是年華榆柳芳辰火梧桐今始花登¶
<pb:KR4h0035_WYG_014-7a>¶
祠結雲騎遊陌擁香車惆悵田郎去原迴烟樹斜¶
　　　洛陽清明日雨霽　　　　　李正封¶
曉日清明天夜來嵩少雨千門止煙火九陌無風土酒¶
渌橋市春漏閒宫殿午游人戀芳草半犯嚴城鼓¶
　　　清明日漢上憶與樂天輩游　元　稹¶
當年寒食好風輕觸處相隨取次行今日清明漢江上¶
一身騎馬將官迎¶
　　　清明日送韋侍御貶䖍州　　白居易¶
<pb:KR4h0035_WYG_014-7b>¶
寂寞清明日蕭條司馬家留&KR0307;和冷粥出火煮新茶欲¶
别能無酒相留亦有花南遷更何處此地已天涯¶
　　　清明日觀妓舞聴客詩¶
看舞顔如玉聴詩韻似金綺羅從許笑絃管不妨吟可¶
惜春光老無嫌酒盞深亂花送寒食併在此時心¶
　　　清明夜¶
好風朧月清明夜碧砌紅軒刺史家獨向迴廊行復歇¶
遙聴絃管夜看花¶
<pb:KR4h0035_WYG_014-8a>¶
　　　清明日登老君閣望洛城贈道士¶
風光煙火清明日歌哭悲歡城市間何事不隨東洛水¶
誰家又葬北邙山中橋車馬長無已下渡舟航亦不閒¶
冡墓纍纍人擾擾遼東悵望鶴飛還¶
　　　同綿州胡郎中清明日對雨西京讌¶
　　　　　　　　　　　　　　　張　籍¶
郡内新開火髙齋雨氣清惜花邀客賞勸酒促歌聲共¶
醉移芳席留歡閉暮城政閒方宴語琴瑟任搖情¶
<pb:KR4h0035_WYG_014-8b>¶
　　　清明日題一公禪室　　　　李　郢¶
山頭蘭若石楠春山下清明煙火新此日何窮禮禪客¶
歸心誰是戀禪人¶
　　　清明日　　　　　　　　　温庭筠¶
清蛾畵扇中春樹鬱金紅出犯繁花露歸穿弱柳風馬¶
驕偏避幰雞駭乍開籠拓弹何人發黄鸝隔故宫¶
　　　禁火日¶
駘蕩清明日儲胥小苑東暖衫萱草緑春鬢杏花紅馬¶
<pb:KR4h0035_WYG_014-9a>¶
轡輕衘雪車衣弱向風又愁聞百舌殘睡正朦朧¶
　　　清明日園林寄友人　　　　賈　島¶
今日清明節園林勝事偏晴風吹柳絮新火起㕑煙杜¶
草開三徑文章憶二賢幾人能命駕對酒落花前¶
　　　湖寺清明夜遣懐　　　　　李羣玉¶
柳暗花香愁不眠獨凭危檻思悽然野雲將雨度㣲月¶
沙鳥帶聲飛逺天久為饑寒抛弟妹毎因時節憶團圓¶
&KR0307;飡冷酒明年在未定萍逢何處邊¶
<pb:KR4h0035_WYG_014-9b>¶
　　　長安清明言懐　　　　　　顧非熊¶
明時帝里遇清明還逐遊人出禁城九陌芳菲鶯自囀¶
萬家車馬雨初晴客中下第逢今日愁裡看花厭此生¶
春色來年誰是主不堪憔悴更無成¶
　　　清明日與友人游玉粒塘莊　來　鵠¶
幾宿春山逐陸郎清明時節好煙光歸穿細荇船頭滑¶
醉踏殘花屐齒香風急嶺雲翻逈野雨餘田水落方塘¶
不堪吟罷東回首滿耳蛙聲正夕陽¶
<pb:KR4h0035_WYG_014-10a>¶
　　　鄂渚清明日與鄉友登頭陁山寺¶
冷酒一盃相勸頻異鄉相遇轉相親落花風裏數聲笛¶
秀草煙中無限人都大此時深悵望豈堪髙境更逡巡¶
思量費子真仙子不作頭陀山下塵¶
　　　清明日江南作　　　　　　鄭　凖¶
呉山楚馹四年中一見清明一改容旅恨共風連夜越¶
韶光隨酒著人濃延興門外攀花别採石江頭帶雨逢¶
無限歸心何計是路邊戈甲正重重¶
<pb:KR4h0035_WYG_014-10b>¶
　¶
　¶
　¶
　¶
　¶
　¶
　¶
　嵗時雜詠巻十四¶
