# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.211227
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷五
<pb:KR4h0035_WYG_005-1a>¶
欽定四庫全書¶
　嵗時雜詠巻五　　　　　宋　蒲積中　編¶
　　人日(古詩/)¶
　　　和人日晚景宴昆明池　　　庾　信¶
餘春足光景趙李舊經過上林栁腰細新豐酒泛多小¶
船行釣鯉新盤待摘荷蘭臯徒税駕何處有凌波¶
　　　正月七日登高侍宴　　　　楊林之¶
廣殿麗年輝上林起春色風生拂雕輦雲廻浮綺翼¶
<pb:KR4h0035_WYG_005-1b>¶
　　　人日思歸　　　　　　　　薛道衡¶
入春纔七日離家已二年人歸落鴈後思發在花前¶
　　　七日登樂逰故基　　　　　盧照隣¶
四序周緹籥三正紀璿耀綠野變初黄暘山開曉眺中¶
天擢露掌匝地分星徼濮寢睠遺靈秦江想餘吊蟻泛¶
青田酌鶯歌紫芝調栁色揺嵗華氷文蕩春照逺迹謝¶
羣動高情符衆妙蘭㳺澹未歸傾光下岩窈¶
　　　奉和人日清暉閣宴羣臣遇雪應制(六首/)¶
<pb:KR4h0035_WYG_005-2a>¶
　　　　　　　　　　　　　　　李　嶠¶
三陽偏勝節七日最靈辰行慶傳芳蟻升高綴綵人階¶
前蓂候月樓上雪驚春今日銜天造還疑上漢津¶
　　　又　　　　　　　　　　　宗楚客¶
窈窕神仙閣參差雲漢間九重中葉啟七日早春還太¶
液天為水蓬萊雪作山今朝上林樹無處不堪攀¶
　　　又　　　　　　　　　　　劉　憲¶
輿輦乘人日登臨上鳯京風尋歌曲颺雪向舞行縈千¶
<pb:KR4h0035_WYG_005-2b>¶
官隨興合百福與時并承恩長若此微賤幸昇平¶
　　　又　　　　　　　　　　　蘇　頲¶
樓觀空烟裏初年瑞雪過苑花齊玉樹池水作銀河七¶
日祥圗啟千春御賞多輕飛傳綵勝天上奏薰歌¶
　　　又　　　　　　　　　　　李　乂¶
上日登樓賞中天御輦飛後庭聨舞唱前席仰恩輝睿¶
作風雲起農祥雨雪霏幸陪人勝節長願奉垂衣¶
　　　又　　　　　　　　　　　趙彥昭¶
<pb:KR4h0035_WYG_005-3a>¶
出震乘東陸憑高御北辰祥雲應早嵗瑞雪候初旬庭¶
樹千花發堦蓂七葉新幸承今日宴長奉百年春¶
　　　人日清暉閣遇雪應制　　　李　嶠¶
千鍾聖酒御筵披六出祥英亂繞枝即此神仙對瓊圃¶
何湏轍迹向瑶池¶
　　　人日玩雪應制　　　　　　趙彥昭¶
始見青雲干律吕俄逢瑞雪應陽春今日迴看上林樹¶
梅花栁絮一時新¶
<pb:KR4h0035_WYG_005-3b>¶
　　　人日侍宴大明宫應制(九首/)　李　嶠¶
鳯城景色已含韶人日風光倍覺饒桂吐半輪迎此夜¶
蓂開七葉應今朝魚猜水凍行猶澁鶯喜春聲㺯欲嬌¶
愧奉登高揺綵翰欣逢御氣上丹霄¶
　　　又　　　　　　　　　　　趙彥昭¶
寶契無為屬聖人琱輿出幸玩芳辰平樓半入南山霧¶
飛閣旁臨東野春夾路穠花千樹發垂軒弱栁萬條新¶
處處風光今日好年年願奉屬車塵¶
<pb:KR4h0035_WYG_005-4a>¶
　　　又　　　　　　　　　　　劉　憲¶
禁苑韶年此日歸東郊道上轉青旂栁色梅芳何處所¶
風前雪裏覔芳菲開氷池内魚新躍剪綵花間燕始飛¶
欲識王游布陽氣為觀天藻競春輝¶
　　　又　　　　　　　　　　　蘇　頲¶
疏龍磴道切昭廻建鳳旂門繞帝䑓七葉仙蓂承月吐¶
千株御栁拂烟開初年競貼宜春勝長命先浮獻壽杯¶
是日皇靈知竊幸羣心就捧大明來¶
<pb:KR4h0035_WYG_005-4b>¶
　　　又　　　　　　　　　　　李　乂¶
吉旦行春上苑中憑高却下大眀宫千年執象寰瀛泰¶
七日為人慶賞隆鐵鳳曽騫揺瑞雪銅烏細轉入祥風¶
此時朝野歡無算此嵗雲天樂未窮¶
　　　又　　　　　　　　　　　鄭　愔¶
瓊殿含光映早輪玉鑾嚴蹕望初晨池開凍水仙宫麗¶
樹發寒花禁苑新佳氣徘徊籠細網殘英淅瀝染輕塵¶
良時荷澤皆迎勝窮谷晞陽猶未春¶
<pb:KR4h0035_WYG_005-5a>¶
　　　又　　　　　　　　　　　沈佺期¶
拂旦雞鳴仙衛陳憑高龍首帝庭春千官黼帳杯前夀¶
百福香奩勝裏人山鳥初來猶怯囀林花未發已偷新¶
天文正應韶光轉設報懸知用此辰¶
　　　又　　　　　　　　　　　李　適¶
朱城待鳳韶年至碧殿疏龍淑氣來寶帳金屏人已帖¶
圖花學鳥勝初裁林香近接宜春苑山翠遥添獻夀杯¶
向夕凭高風景麗天文垂曜象昭回¶
<pb:KR4h0035_WYG_005-5b>¶
　　　又　　　　　　　　　　　閻朝隠¶
勾芒人面乘兩龍道是春神衛九重綵勝年年逢七日¶
酴醿嵗嵗滿千鍾宫梅間雪祥光徧城栁含烟瑞氣濃¶
醉倒君前情未已願因歌舞自為容¶
　　　人日賜王公以下綵縷人勝(三首/)¶
　　　　　　　　　　　　　　　崔日用¶
新年宴樂坐東朝鐘鼓鏗鍠大樂調金屋瑶筐開寶勝¶
花牋綵筆頌春椒曲池苔色氷前液上苑梅香雪裏嬌¶
<pb:KR4h0035_WYG_005-6a>¶
宸極此時飛聖藻微臣竊抃預聞韶¶
　　　又　　　　　　　　　　　韋元旦¶
鸞鳯旌旂拂曉陳魚龍角觝大明辰青韶既肇人為日¶
綺勝初成日作人聖藻凌雲裁栢賦仙歌促宴摘梅春¶
垂旒一慶宜年酒朝野俱歡薦壽新¶
　　　又　　　　　　　　　　　馬懐素¶
萬宇千門平旦開天容辰象列昭回三陽候節金為勝¶
百福迎祥玉作杯就暖風光偏著栁辭寒雪影半藏梅¶
<pb:KR4h0035_WYG_005-6b>¶
何幸得參詞賦職自憐終乏馬卿才¶
　　　人日雪䑓觀打毬應制(二首/)　武平一¶
令節重遨逰分鑣戯綵毬驂驔回上苑躞蹀繞通溝影¶
就紅塵没光隨赭汗流賞闌清景暮歌舞樂時休¶
　　　又　　　　　　　　　　　沈佺期¶
今春芳苑逰接武上瓊樓宛轉縈香騎飄颻拂畫毬俯¶
身迎未落迴轡逐傍流祗為看花鳥時時誤失籌¶
　　　軍中人日登高贈房明府　　宋之問¶
<pb:KR4h0035_WYG_005-7a>¶
幽郊昨夜隂風斷頓覺朝來陽候煖涇水橋南栁欲黄¶
杜陵城北花應滿長安昨晚寄春衣短翮登兹一望歸¶
聞道凱旋乘驛騎看君走馬見芳菲¶
　　　人日登高　　　　　　　　喬　侃¶
僕本多悲者年來不悟春登高一逰目始覺栁條新杜¶
陵猶識漢桃源不辨秦蹔若昇雲霧還似出囂塵頼得¶
烟霞氣淹留攀桂人¶
　　　人日兼立春小園宴　　　　蘇　頲¶
<pb:KR4h0035_WYG_005-7b>¶
黄山積高坎表裏望亭邑白日最靈朝登攀盡原隰年¶
灰律候動陽氣開迎入烟靄長薄霧臨流小涇澁實明¶
莫我異詞賦當春立更與韶物期不孤東園集¶
　　　在蜀州人日寄杜甫　　　　高　適¶
人日題詩寄草堂遥憐故人思故鄊栁條弄色不忍見¶
梅花滿枝空斷腸身在逺藩無所預心懐百憂復千慮¶
今年人日空相憶明年人日知何處一卧東山三十春¶
豈知書劍老風塵龍鍾還忝二千石愧爾東西南北人¶
<pb:KR4h0035_WYG_005-8a>¶
　　　追酬故高蜀州人日見寄　　杜　甫¶
　開文書帙中檢所遺忘因得故高常侍往居在成都¶
　時高任蜀州刺史人日相憶見寄詩淚洒行間讀終¶
　篇末自枉詩已十餘年計存没又六七年矣老病懐¶
　舊生意可知今海内忘形故人獨漢中王瑀與昭州¶
　敬使君超先在愛而不見情見乎詞大厯五年正月¶
　二十一日追酬高公此作因寄王及敬弟¶
自枉蜀州人日作不意清詩久零落今晨散帙眼忽開¶
<pb:KR4h0035_WYG_005-8b>¶
迸淚幽吟事如昨嗚呼壯士多慷慨合沓高名動寥廓¶
嘆我悽悽求友篇感時鬱鬱匡君畧錦里春光空爛漫¶
瑶池侍臣已㝠莫瀟湘水國傍黿鼉鄠杜秋天失鵰鶚¶
東西南北更堪論白首扁舟病獨存遥拱北辰纒㓂盜¶
欲傾東海洗乾坤邊塞西畨正充斥衣冠南渡多崩奔¶
鼓瑟至今悲帝子曵裾何處覔王門文章曺植波瀾濶¶
服食劉安徳業尊長笛誰能亂愁思昭州詞翰與招魂¶
　　　人日言懐¶
<pb:KR4h0035_WYG_005-9a>¶
此日此時人共得一談一笑俗相看杯中栢葉休随酒¶
勝裏金花巧耐寒佩劍衝星聊蹔抜匣琴流水自湏弹¶
早春重引江湖興直道無憂行路難¶
　　　人日剪綵　　　　　　　　余延夀¶
閨婦持刀坐自憐裁剪新葉催情綴色花寄手成春帖¶
燕留粧户黏鷄欲向人擎來向夫婿何處不如真¶
　　　酬郭厦人日長河感懐見贈(此公比經流/竄親在上都)¶
　　　　　　　　　　　　　　　劉長卿¶
<pb:KR4h0035_WYG_005-9b>¶
舊日歡猶在憐君恨獨深新年向國淚今日倚門心嵗¶
去隨湘水春生近桂林流鶯且莫弄江畔正行吟¶
　　　和汴州李相公勉人日喜春　戴叔倫¶
年來日日春光好今日春光好更新獨獻菜根憐應節¶
遍傳金勝喜逢人烟添栁色看猶淺鳥踏梅花落已頻¶
東閣此時同一曲翻令和者不勝春¶
　　　人日城南登高　　　　　　韓　愈¶
初正候纔兆涉七氣已弄靄靄野浮陽暉暉水披凍聖¶
<pb:KR4h0035_WYG_005-10a>¶
朝身不廢佳節古所用新交既許來子姪亦可從盤蔬¶
冬春雜樽酒清濁共令徵前事為觴詠新詩送扶杖陵¶
圯址刺船犯枯葑戀池羣鴨廻釋嶠孤雲縱人生本坦¶
蕩詎使忘倥偬直指桃李闌幽尋寧止重¶
　　　人日送房十六侍御歸越　　權徳輿¶
驛騎歸時&KR1301;馬蹄蓮花府映若耶溪帝城人日風光早¶
不惜離堂醉似泥¶
　　　人日立春　　　　　　　　盧　仝¶
<pb:KR4h0035_WYG_005-10b>¶
春度春歸無限春今朝方始覺成人從今克已猶應及¶
願與梅花俱自新¶
　　　人日陪冝州范中丞傳正與范侍御傳真宴東¶
　　　峯亭　　　　　　　　　　鮑　防¶
人日春風綻早梅謝家兄弟看花來吳姬對酒歌千曲¶
秦女留人酒百杯絲栁向空輕婉轉罘山看日斷徘徊¶
流光易去歡難得莫厭頻頻上此臺¶
　　　人日即事　　　　　　　　李商隠¶
<pb:KR4h0035_WYG_005-11a>¶
文王喻復今朝是子晉吹笙此日同舜格有苗旬太逺¶
周稱流火月難窮鏤金作勝傳荆俗剪綵為人起晉風¶
獨想道衡詩思苦離家恨得二年中¶
　　　人日梅花病中作　　　　　李羣玉¶
去年今日逰西寺獨把寒梅愁斷腸今年此日江邊宅¶
卧見瓊枝低壓墻半開半落臨野㟁團情團思醉韶光¶
玉鱗寂寂飛斜月素艶亭亭對夕陽已被兒童苦攀折¶
更遭風雪移馨香洛陽桃李漸撩亂回首行宫春景長¶
<pb:KR4h0035_WYG_005-11b>¶
　　　人日代客子　　　　　　　陸龜䝉¶
人日兼春日長懐復短懐遥知雙綵勝併在一金釵¶
　　　光啟三年人日逢鹿　　　　司空圖¶
浮世仍逢亂安排頼道書勞生中夀少抱疾上昇疎日¶
暖人逢鹿園荒雪帶鋤知非今又過蘧瑗最憐渠¶
　　　乙丑人日¶
自怪扶持七十身歸來又見故鄉春今朝人日逢人喜¶
不料傷生作老人¶
<pb:KR4h0035_WYG_005-12a>¶
　¶
　¶
　¶
　¶
　¶
　¶
　¶
　¶
<pb:KR4h0035_WYG_005-12b>¶
　¶
　¶
　¶
　¶
　¶
　¶
　¶
　嵗時雜詠巻五¶
