# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.571126
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷二十六
<pb:KR4h0035_WYG_026-1a>¶
欽定四庫全書¶
　歲時雜詠巻二十六　　　宋　蒲積中　編¶
　　七夕¶
　　　和李公七夕謝惠連體　　　任希古¶
落日照髙牖涼風起庭樹悠悠天宇平昭昭月華度開¶
軒巻綃幕延首晞雲路層漢有靈妃仙居無與晤履化¶
悲流易臨川怨遲暮昔從九春徂方此三秋遇瑤駕越¶
星河羽葢凝珠露便姸耀井色窈窕凌波歩始閲故人¶
<pb:KR4h0035_WYG_026-1b>¶
新俄見新人故掩淚收機石銜啼襞紈素惆悵傷何已¶
徘徊勞永慕無由西北歸空自東南顧¶
　　　七夕　　　　　　　　　　張文恭¶
鳯律驚秋氣龍梭靜夜機星橋百枝動雲路七香飛暎¶
月迴雕扇凌霞曳綺衣含情向華帳流態入重闈歡餘¶
夕漏盡怨結曉驂歸誰念分河漢還憶兩心違¶
　　　又　　　　　　　　　　　杜審言¶
白露含明月青霞斷絳河天街七襄轉關道二神過袨¶
<pb:KR4h0035_WYG_026-2a>¶
服鏘環佩香筵拂綺羅年年今夜盡機杼别情多¶
　　　七夕侍宴應制¶
一年銜别怨七夕始言歸斂涕開星靨㣲步動雲衣天¶
迴兔欲落河曠鵲停飛那堪盡今夜復徃弄殘機¶
　　　七夕泛舟(并序/)　　　　　　盧照隣¶
　諸公迹寓市朝心遊江海訪竒交於千里恨良辰¶
　於寸隂常恐辜負琴書荒涼山水於是脫屣人亊¶
　鳴棹川隅言追挂犢之才用卜牽牛之賞邊生經¶
<pb:KR4h0035_WYG_026-2b>¶
　笥送炎氣以濯纓郝氏書囊臨秋光而曝背似遇¶
　緱山之客還疑星漢之游願駐景於髙天想乘霓¶
　於縮地繁絲亂響涼酎時斟狎戲羽於生沙釣潛¶
　鰓於曲浦乘流則逝不覺忘歸咸使賦詩探韻成¶
　作云爾¶
汀葭肅莫暑江樹起初涼水疑通織室舟似泛仙潢連¶
橈渡急響鳴棹下浮光日晚菱歌唱風煙滿夕陽¶
鳯杼秋期至鳬舟野望開㣲吟翠塘側延想白雲隈石¶
<pb:KR4h0035_WYG_026-3a>¶
似支機罷槎疑犯宿來天潢殊漫漫日暮獨悠哉¶
　　　又　　　　　　　　　　　梁　鍠¶
雲端有靈匹掩暎拂妝臺夜久應瑤佩天髙響不來片¶
雲秋始展殘夢曉翻催却怨填河鵲留橋又不迴¶
　　　牛女　　　　　　　　　　沈佺期¶
粉席秋期緩針樓别怨多奔龍爭度日飛鵲亂填河失¶
喜先臨鏡含羞未解羅誰能留夜色來夕倍還梭¶
　　　曝衣篇(并序/)¶
<pb:KR4h0035_WYG_026-3b>¶
　按王子陽園苑䟽太液池邊有武帝曝衣閣帝至七¶
　月七日夜宫女出后衣登樓曝之因賦曝衣篇¶
君不見昔日宜春太液邊披香畫閣與天連燈光灼爍¶
九微映香氣氛氲百和然此夜星繁河正白人傳織女¶
牽牛客宫中擾擾曝衣樓天上娥娥紅粉席曝衣何許¶
曛半黃宫中綵衣提玉箱珠履奔騰上蘭砌金梯宛轉¶
出梅梁絳河裏碧煙上雙花伏兎歛屏風七子盤龍擎¶
斗帳舒羅散縠雲霧開綴玉垂珠星漢迴朝霞散綵著¶
<pb:KR4h0035_WYG_026-4a>¶
衣架曉月分光劣鏡臺上有仙人長命綹中有玉女迎¶
歡繡玳瑁簾中别作春珊瑚忩裏翻成晝椒房金屋寵¶
新流意氣驕奢不自由漢文宜惜露臺費晉武須焚前¶
殿裘¶
　　　七夕¶
秋近雁行稀天髙鵲夜飛妝成應嬾織今夕渡河歸月¶
皎宜穿線風輕得曝衣來時不可覺神騐有光輝¶
　　　同賦山居七夕　　　　　　李　嶠¶
<pb:KR4h0035_WYG_026-4b>¶
明月青山夜髙天白露秋花庭開粉席雲岫敞針樓石¶
類支機影池似泛槎流暫驚河女鵲終狎野人鷗¶
　　　七夕應制¶
靈匹三秋㑹仙期七夕過槎來人泛海橋度鵲填河帝¶
輦昇銀閣天機罷玉梭誰言七襄詠重入五絃歌¶
　　　又　　　　　　　　　　　趙彦昭¶
青女三秋節黃姑七日期星橋渡玉佩雲閣掩羅帷河¶
氣通仙掖天文入睿詞今宵望靈漢應得見蛾眉¶
<pb:KR4h0035_WYG_026-5a>¶
　　　又　　　　　　　　　　　劉　憲¶
秋吹過雙闕星仙動二靈更深移月鏡河淺渡雲軿殿¶
上徴方朔人間失武丁天文兹夜裏光映紫微庭¶
　　　又　　　　　　　　　　　李　乂¶
桂宫明月夜蘭殿起秋風雲漢彌年阻星筵此夕同倐¶
來疑有處旋去已成空睿作鈞天響魂飛在夢中¶
　　　七夕　　　　　　　　　　宋之問¶
傳道仙星媛年年㑹水隅停梭借蟋蟀留巧付蜘蛛去¶
<pb:KR4h0035_WYG_026-5b>¶
晝從雲請歸輪竚日輸莫言相見濶天上日應殊¶
　　　奉和聖製七夕應制　　　　蘇　頲¶
靈媛乘秋發仙裝警夜催月光窺欲度河色辨應來機¶
石天文冩針樓御賞開竊觀棲鳥至疑向鵲橋迴¶
　　　閏月七日織女　　　　　　王　灣¶
耿耿曙河微神仙此日稀今年七月閏應得兩迴歸¶
　　　牽牛織女　　　　　　　　杜　甫¶
牽牛出河西織女處其東萬古永相望七夕誰見同神¶
<pb:KR4h0035_WYG_026-6a>¶
仙意難候此事終䑃朧颯然精靈合何必秋遂通亭亭¶
新妝立龍駕且層空世人亦為爾祈請走兒童稱家隨¶
豐儉白屋達公宫膳夫翊堂殿鳴玉凄房櫳曝衣遍天¶
下曳月揚微風蛛絲小人態曲掇𤓰果中初筵&KR0008;重露¶
日出惟所終嗟汝未嫁女秉心鬱忡忡防身動如律竭¶
力機杼中雖無姑舅事敢昧織作功明明君臣契咫尺¶
或未容義無棄禮法恩始夫婦恭小大有佳期戒之在¶
至公方圓苟齟齬丈夫多英雄¶
<pb:KR4h0035_WYG_026-6b>¶
　　　他鄉七夕　　　　　　　　孟浩然¶
他鄉逢七夕旅館益羇愁不見穿針婦空懐故國樓凉¶
風初减熱新月始含秋誰忍窺河漢迢迢望女牛¶
　　　七夕　　　　　　　　　　崔國輔¶
太守仙潢族含情七夕多扇風生玉漏置水冩銀河閣¶
下陳書籍閨中曝綺羅遙思漢武殿青鳥幾時過¶
　　　又　　　　　　　　　　　韋應物¶
人世拘形迹别去間山川豈意靈仙偶相望亦彌年夕¶
<pb:KR4h0035_WYG_026-7a>¶
衣清露濕晨駕秋風前臨歡定不住當為何所牽¶
　　　又　　　　　　　　　　　楊　衡¶
漢浦常多别星橋忽重遊望雲迎翠輦當月拜珠旒寢¶
幌凝宵態妝奩閉曉愁不堪鳴杼日空對白榆秋¶
　　　又¶
涼風吹玉露河漢有幽期星彩光仍隠雲容掩復離良¶
宵驚曙早閏歳怨秋遲何事金閨子空傳得網絲¶
　　　又¶
<pb:KR4h0035_WYG_026-7b>¶
祥光若可求閨女夜登樓月露浩方下河雲凝不流鉛¶
華潛警曙機杼暗傳秋迴想斂餘睠人天俱是愁¶
　　　又　　　　　　　　　　　祖　詠¶
閨女求天女更闌意未闌玉庭開粉席羅袖捧金盤向¶
月穿針易臨風整線難不知誰得巧明旦試相看¶
　　　七夕歌　　　　　　　　　劉言史¶
星寥寥兮月細輪佳期可想兮不可親雲衣香薄妝態¶
新彩軿悠悠度天津玉幌相逢夜將極妖紅慘黛生愁¶
<pb:KR4h0035_WYG_026-8a>¶
色寂寞低容入舊機歇着金梭思往夕人間不見因誰¶
知萬家閨艷求此時碧空露重彩盤濕花上乞得蛛蜘¶
絲¶
　　　七夕　　　　　　　　　　清　江¶
七夕景迢迢相逢只一宵月為開帳燭雲作渡河橋映¶
水金冠動當風玉佩搖預愁更漏促離别在明朝¶
　　　又¶
長安城中月如練家家此夜持針線仙裾玉佩空自知¶
<pb:KR4h0035_WYG_026-8b>¶
天上人間不相見長信深隂夜轉幽玉堦金閣數螢流¶
班姫此夕愁無限河漢三更看斗牛¶
　　　又　　　　　　　　　　　劉德輿¶
今夕雲軿渡鵲橋應非脈脈與迢迢佳人競喜開妝鏡¶
月下穿針拜九霄¶
　　　七夕見諸兒孫題乞巧文¶
外孫爭乞巧内子共題文隠映花簾對參差綺席分鵲¶
橋臨片月河鼔掩輕雲羨此嬰兒輩歡呼徹曙聞¶
<pb:KR4h0035_WYG_026-9a>¶
　　　七夕曲　　　　　　　　　王　建¶
河邊獨自對星宿夜織天絲難接續抛梭振躡動明璫¶
為有秋期眠不足遙愁今夜河水隔龍駕車轅鵲填石¶
流蘇翠帳星渚間環珮無聲燈寂寂兩情纒綿忽如故¶
復畏秋風生曉露幸迴郎意且斯須一年中别今始初¶
明星未出少停車¶
　　　七夕寄懐　　　　　　　　竇　常¶
露盤花水望三星髣髴虚無降匹靈斜漢没時人不寐¶
<pb:KR4h0035_WYG_026-9b>¶
幾條蛛網下風庭¶
　　　七夕(二首/)　　　　　　　　劉禹錫¶
河鼔靈旗動嫦娥破鏡斜滿空天是幕徐轉斗為車機¶
罷猶安石橋成不礙槎誰知觀津女終日望雲涯¶
天衢啟雲帳神馭上星橋初喜渡河漢頻驚轉斗杓餘¶
霞張錦幔輕電閃紅綃非是人間世還悲後㑹遙¶
　　　又　　　　　　　　　　　白居易¶
煙霄微月澹長空銀漢秋期萬古同幾許歡情與離恨¶
<pb:KR4h0035_WYG_026-10a>¶
年年併在此宵中¶
　　　又　　　　　　　　　　　温庭筠¶
鵲歸燕去兩悠悠青瑣西南月似鈎天上歳時星右轉¶
世間離别水東流金風入樹千門夜銀漢橫空萬象秋¶
蘇小錢塘通桂檝未應清淺隔牽牛¶
　　　七夕歌¶
鳴機軋軋停金梭芙蓉澹蕩秋水波夜軒紅粉陳香羅¶
風輕蟬薄愁雙蛾微光奕奕凌曙河鸞咽鶴唳飄颻歌¶
<pb:KR4h0035_WYG_026-10b>¶
彎橋銷盡奈愁何天風澹蕩雲陂陁平明花水有秋意¶
露濕綵盤蛛網多¶
　　　七夕　　　　　　　　　　李商隠¶
鸞扇斜分鳯幄開星橋橫過鵲飛迴爭將世上無期别¶
換得年年一度來¶
　　　辛未七夕¶
恐是仙家好别離故教迢遞作佳期由來碧落銀河畔¶
可要金風玉露時清漏漸移相望久微雲未接過來遲¶
<pb:KR4h0035_WYG_026-11a>¶
豈能無意酬烏鵲唯與蜘蛛乞巧絲¶
　　　壬申七夕¶
已駕七香車心心待曉霞風輕唯響佩日薄不嫣花桂¶
嫰傳香逺榆高送影斜成都過卜肆曽妬識雲槎¶
　　　壬申閏秋題贈烏鵲¶
繞樹無依月正高鄴城新淚濺雲袍幾年始得逢秋閏¶
兩度填河莫苦勞¶
　　　七夕偶題¶
<pb:KR4h0035_WYG_026-11b>¶
寶婺搖珠佩嫦娥照玉輪靈歸天上匹巧遺世間人花¶
果香千户笙竽溢四隣明朝曬犢鼻方信阮郎貧¶
　　　題七夕圖　　　　　　　　趙　璜¶
帝子吹簫上翠微秋風一曲鳯凰歸明年七月重相見¶
依舊高懸織女機¶
　　　七夕¶
烏鵲橋頭雙扇開年年一度過河來莫嫌天上稀相見¶
猶勝人間去不回欲減煙花饒俗世暫煩明月掩妝臺¶
<pb:KR4h0035_WYG_026-12a>¶
别時舊路長清淺豈肯離心似死灰¶
　　　七夕寄張氏兄弟　　　　　李　郢¶
新秋牛女㑹佳期紅粉筵開玉饌時好與檀郎記花朶¶
莫教清曉羨蛛絲¶
　　　七夕　　　　　　　　　　劉　威¶
烏鵲橋成上界通千年靈㑹此宵同雲收喜氣星樓曉¶
香拂輕塵玉殿空翠輦不行青草路金鑾從候白榆風¶
綵盤花閣無窮意只在浮生一縷中¶
<pb:KR4h0035_WYG_026-12b>¶
　　　又　　　　　　　　　　　唐彦謙¶
露白風清夜向晨小星垂佩月埋輪絳河浪淺休相隔¶
滄海波深尚作塵天外鳯凰何寂寞世間烏鵲漫辛勤¶
猗蘭殿北斜樓上多少通宵不寐人¶
　　　又¶
牛女相期七夕秋相逢俱喜鵲橫流凉風縹緲迴金輅¶
明月嬋娟掛玉鈎鳥語幾曽添别恨花容終不更含羞¶
更殘便是分襟處曉箭東來射翠樓¶
<pb:KR4h0035_WYG_026-13a>¶
　　　又　　　　　　　　　　　羅　隠¶
月帳星房次第開兩情唯恐曙光催時人休用金針待¶
没得心情送巧來¶
　¶
　¶
　¶
　¶
　¶
<pb:KR4h0035_WYG_026-13b>¶
　¶
　¶
　¶
　¶
　¶
　¶
　¶
　歳時雜詠巻二十六¶
