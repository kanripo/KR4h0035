# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.707120
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0035_WYG_033-1a>¶
欽定四庫全書¶
　嵗時雜詠卷三十三　　　宋　蒲積中　編¶
　　重陽¶
　　　九日作(并序/)　　　　　　　陶　潛¶
　余愛重陽之名秋菊盈園而持醪靡由空服九華寄¶
　懷於詩¶
世短意恒多斯人樂人生日月依辰至舉俗愛其名露¶
凄炎風息氣結天象明往燕無遺影來雁有餘聲酒能¶
<pb:KR4h0035_WYG_033-1b>¶
袪百慮菊解製頺齡如何蓬廬士空視時運傾塵爵恥¶
虚罍寒花徒自榮斂衿獨閒謠緬焉起深情棲遲固多¶
娯淹留豈無成¶
　　　己酉嵗九月九日作¶
靡靡秋已夕凄凄風露調蔓草不復盛園林空自凋清¶
風澄餘澤遙然天界髙哀蟬無歸響&KR1244;雁鳴雲霄萬化¶
相尋異民生豈不勞自古皆有沒念之使心憔何以報¶
我情濁酒且自陶千載非所知聊以永今朝¶
<pb:KR4h0035_WYG_033-2a>¶
　　　九日從宋公戲馬臺送孔令　謝　瞻¶
風至授寒服霜降休百工繁林收陽彩密苑解華樷巢¶
幕無留鷰遵渚有歸鴻輕霞冠秋日迅商薄清穹聖心¶
眷佳節揚鑾戾行宫四筵霑芳醴中堂起絲桐扶光迫¶
西泥(音/似)餘歡宴有窮逝矣將歸客養素克有終臨流怨¶
莫從歡心歎飛蓬¶
　　　又　　　　　　　　　　　謝靈運¶
季秋邊朔苦旅雁違霜雪凄凄陽卉腓皎皎寒潭潔良¶
<pb:KR4h0035_WYG_033-2b>¶
辰感聖心雲旗興暮節鳴葭戾朱宫蘭巵獻時折餞宴¶
光有孚和樂信所缺在宥天下理吹萬羣芳悅歸客遂¶
海隅脫冠謝朝列弭棹薄枉渚指景待樂闋河流有急¶
瀾浮驂無緩轍豈伊川途念宿心愧將别彼美丘園道¶
喟焉傷薄劣¶
　　　侍皇太子九日𤣥圃宴(四言/)¶
　　　　　　　　　　　　　　　王　儉¶
秋日在房鴻雁來翔寥寥清景藹藹微霜草木搖落幽¶
<pb:KR4h0035_WYG_033-3a>¶
蘭獨芳眷言淄苑尚想濠梁既暢㫖酒亦飽徽猷有近¶
斯悅無逺不柔¶
　　　九日賦韻　　　　　　　　梁簡文¶
是節協陽數髙秋氣已精蟾芝逐月啟帷風依夜清逺¶
燭成歌黛斜橋聞履聲梁塵下未息共愛賞年并¶
　　　九日侍宴樂遊苑正陽堂　　劉　苞¶
上郡良家子幽并遊俠兒立乘爭飲羽側騎競紛馳明¶
珂飾華眊金袍映玉羈膳羞殫海陸和齊視秋宜雲飛¶
<pb:KR4h0035_WYG_033-3b>¶
雅琴奏風起洞簫吹曲終髙宴罷景落樹隂移微薄烝¶
嘉惠飲徳良不貲取效績無紀感恩心自知¶
　　　九日　　　　　　　　　　王修己¶
霜威始落翠寒氣初入堂隋珠爛似燭縣黎疑夜光¶
　　　九日酌菊花酒　　　　　　劉孝威¶
霜花疑始摘羅衣似適薰餘杯度不取欲持嬌向君¶
　　　九日侍宴樂遊苑(為西臺/侯作)　　何　遜¶
皇徳無餘讓重規襲帝勛垂衣化比屋眷顧慎為君翾¶
<pb:KR4h0035_WYG_033-4a>¶
飛悅有道卉木荷平分神襟動時豫嵗序屬凉氛城霞¶
朝晃朗槐霧曉氤氲鸞輿和八襲鳳駕啟千羣羽觴歡¶
湛露佾舞奏承雲禁林終晚宴華池物色曛疏樹翻髙¶
葉寒流聚細文日斜迢逓雨風起嵳峩雲運偶參侯服¶
恩洽厠朝聞於焉藉多幸嵗暮仰遊汾晴軒連瑞氣飛¶
惹御香芬¶
　　　九日宴樂遊苑應令　　　　庾肩吾¶
轍迹光周頌巡遊盛夏功鈎陳萬騎轉閶闔九闗通秋¶
<pb:KR4h0035_WYG_033-4b>¶
輝逐行漏朔氣繞相風獻夀重陽節迴鸞上苑中疏山¶
開輦道閒樹出離宫玉醴吹花菊銀床落井桐御梨寒¶
更紫仙桃秋轉紅飲羽山西射浮雲冀北驄塵飛金埒¶
滿葉破栁條空騰猶疑矯箭驚雁避虚弓雕盤濫杞梓¶
花綬接鵷鴻媿乏天庭藻徒叅文雅雄¶
　　　九日從駕　　　　　　　　王　褒¶
黄山獵地廣青門官路長律改三秋節氣應九鍾霜射¶
馬垂雙帶豐貂佩兩璜苑寒梨樹紫山秋菊葉黄華露¶
<pb:KR4h0035_WYG_033-5a>¶
霏霏冷輕飈颯颯傷終慙屬車對空假侍中郎¶
　　　五言同管記陸瑜九日觀馬射¶
　　　　　　　　　　　　　　　陳後主¶
晴朝麗早霜秋景照堂皇榦慘風威切荷彫池望荒樓¶
髙看雁下葉散覺山凉歇霧含空翠新花濕露黄飛禽¶
接即影度日轉鈹光連翩北幽騎馳射西園傍勒移瑪¶
瑙色鞭起珊瑚揚已同過隙逺更異良弓藏且觀千里¶
汗仍瞻百步楊非為從逸賞方追塞外羌¶
<pb:KR4h0035_WYG_033-5b>¶
　　　衡州九日　　　　　　　　江　總¶
秋日正凄凄茅茨復蕭瑟姫人薦初醖幼子問殘疾園¶
菊抱黄華庭欄剖朱實昨以著書情暫遣他鄉日¶
　　　奉和九月九日　　　　　　賀　敳¶
商飈凝素籥𤣥覽賁黄圖曉霜驚斷雁晨吹結相烏寒¶
花低㟁菊凉葉下庭梧澤宫申舊典相圃叶前模玉砌¶
分雕㦸金溝轉鏤衢帶星飛夏箭映月上軒弧慶展簪¶
裾洽恩融雨露濡天文發丹篆寶思掩𤣥珠承歡徒聳¶
<pb:KR4h0035_WYG_033-6a>¶
忭負弛竊忘軀¶
　　　九月九日贈崔使君善為　　王　績¶
野人迷節候端坐隔簾埃忽見黄花吐方知素序迴映¶
岩千蕊發臨浦萬株開香氣徒盈把無人送酒來¶
　　　又　　　　　　　　　　　崔善為¶
秋來菊花氣深山客重尋露葉疑涵玉風花似散金摘¶
來還泛酒獨坐即徐斟王𢎞貪自醉無復覓楊林¶
　　　九月九日¶
<pb:KR4h0035_WYG_033-6b>¶
九日重陽節三秋季月殘菊花催晚氣萸房避早寒霜¶
濃鷹擊逺霧重雁飛難誰憶龍山外蕭條邊興闌¶
　　　又　　　　　　　　　　　唐髙宗¶
端居臨玉扆初律啟金商鳳闕澄秋色龍闈引夕凉野¶
淨山氣斂林疎風露長砌蘭戲半影岩桂發全香滿蓋¶
荷彫翠圓花菊散黄揮鞭爭電烈飛羽亂星光栁空穿¶
石碎弓虚側月張怯猿啼落岫驚雁斷分行斜輪低夕¶
景歸斾擁通莊¶
<pb:KR4h0035_WYG_033-7a>¶
　　　奉和九月九日應制　　　　許敬宗¶
爽氣申時豫臨秋肆武功太液朝光發層城佳氣融繁¶
霄寒暑麗黄山極望通講藝遵先軌覩徳暢宸衷鷲嶺¶
飛夏服娥魄亂雕弓汗浹鑣流赭塵生埒散紅飲羽驚¶
開石中葉遽凋叢雁殫雲路靜烏墜日輪空九流參廣¶
宴萬㝢抃恩隆¶
　　　江令於長安歸還揚州九月九日行微山亭賦¶
　　　江韻¶
<pb:KR4h0035_WYG_033-7b>¶
心逐南雲遊形隨北雁來故鄉籬下菊今日幾花開¶
　　　擬江令¶
本逐征蓬去還隨落葉來菊花應未滿許待詩人開¶
　　　又擬¶
遊人倦蓬轉鄉思逐鴻來偏想臨潭菊芳蘂對誰開¶
　　　九日懷封元寂　　　　　　王　勃¶
九日郊原望平野遍霜成蘭氣添新酌花香染别衣九¶
秋良㑹少千里故人稀今日龍山外當憶雁書歸¶
<pb:KR4h0035_WYG_033-8a>¶
　　　蜀中九日¶
九月九日望鄉臺他席他鄉送客懷人今已厭南中苦¶
鳴雁那從北地來¶
　　　九日¶
九日重陽節門門有菊花不知來送酒若箇是陶家¶
　　　九月九日登𤣥武山旅眺　　邵大震¶
九月九日望遙空秋水秋天生夕風寒雁一向南飛逺¶
遊人幾度菊花叢¶
<pb:KR4h0035_WYG_033-8b>¶
　　　又　　　　　　　　　　　盧照隣¶
九月九日眺山川歸心歸望積風烟他鄉共酌金花酒¶
萬里同悲鴻雁天¶
　　　和九月九日登慈恩寺浮圖應制¶
　　　　　　　　　　　　　　　張　錫¶
九秋霜景淨千門曉望通仙遊光御路瑞塔逈凌空菊¶
彩揚堯日萸香遶舜風天文麗辰象竊抃仰層穹¶
　　　又　　　　　　　　　　　蕭至忠¶
<pb:KR4h0035_WYG_033-9a>¶
天蹕三乘啟星輿六轡行登髙臨寶墖目極遍王城神¶
衛虚中遶仙歌雲外清重陽千萬夀率土頌昇平¶
　　　又　　　　　　　　　　　解　琬¶
瑞塔臨初地金輿幸上方空邊有清淨覺處無馨香雨¶
霽微塵斂風秋定水凉兹辰採仙菊薦夀慶重陽¶
　　　九月九日宴江隂　　　　　杜審言¶
蟋蟀歸期晚茱萸節候新降霜青女月送酒白衣人髙¶
興要長夀卑棲隔近臣龍沙即此地舊俗坐為隣¶
<pb:KR4h0035_WYG_033-9b>¶
　　　湘州九日城北亭子　　　　張　說¶
西楚茱萸節南淮戲馬臺寧知沅水上復有菊花杯亭¶
帳憑髙出親游自逺來短歌將急景同使興情催¶
　　　九日陪登髙隂行先¶
重陽初啟節無射正飛灰寂寞風蟬去聯翩霜雁來山¶
棠紅葉下㟁菊紫花開今日桓溫座空媿孟嘉才¶
　　　岳州九日宴道觀西閣¶
搖落長年歎蹉跎逺宦心北風嘶代馬南浦宿陽禽佳¶
<pb:KR4h0035_WYG_033-10a>¶
此黄花酌酣餘白首吟凉雲霾楚望濛雨蔽荆岑登眺¶
思清景誰將眷濁隂釣歌出江霧樵唱入山林魚以嘉¶
名採木為美材侵大道由中悟逍遙匪外尋參佐多君¶
子詞華妙賞音淹留洞庭觀望古意何深¶
　　　九日進茱萸山詩五絶(五言/)¶
家居洛城下舉目見嵩山刻作茱萸節情生造化間¶
黄花宜泛酒青岳好登髙稽首明庭内心為天下勞¶
菊酒攜山客萸囊繫牧童路疑尋大塊人似問鴻濛¶
<pb:KR4h0035_WYG_033-10b>¶
九日重陽數三秋萬寶成時來謁軒后罷去坐蓬瀛¶
晚節歡重九髙山上五千醉中知遇聖夢裡見尋仙¶
　　　九日侍宴賦(得時/字)　　　　　蘇　頲¶
嘉㑹宜長日髙游順動時曉光雲半洗晴色雨餘滋降¶
鶴因韶徳吹花入御詞願陪陽數節億萬九秋期¶
　　　九月九日望蜀臺¶
蜀王望蜀舊臺前九日分明見一川北料鄉闗方自此¶
南辭城郭復依然青松繫馬攢岩畔黄菊留人籍道邊¶
<pb:KR4h0035_WYG_033-11a>¶
自昔登臨湮滅盡獨聞忠孝兩能傳¶
　　　九月九日登龍山　　　　　張九齡¶
郡庭常窘束凉野求昭曠楚客凜秋時桓公舊臺上清¶
風明日好歴落江山望極逺何蕭條中留坐惆悵東彌¶
夏首濶西拒荆門壯夷險雖異時古今豈殊狀先賢渺¶
不接故老猶可訪披弔傷昔人揮斤感前匠自惟本疎¶
散未始忘幽尚際㑹非有欲往來是无妄為邦復多幸¶
去國殊遷放且泛籬下菊還令郢中唱灌園亦何為於¶
<pb:KR4h0035_WYG_033-11b>¶
陵乃逃相¶
　¶
　¶
　¶
　¶
　¶
　¶
　嵗時雜詠卷三十三¶
