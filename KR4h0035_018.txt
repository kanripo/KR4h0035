# -*- mode: mandoku-view; -*-
#+TITLE: 嵗時雜詠
#+DATE: 2015-08-25 00:32:54.448841
#+PROPERTY: ID KR4h0035
#+PROPERTY: BASEEDITION WYG    
#+PROPERTY: JUAN 卷十八
<pb:KR4h0035_WYG_018-1a>¶
欽定四庫全書¶
　嵗時雜詠巻十八　　　　宋　蒲積中　編¶
　　上已¶
　　　上已日與二三子携酒出逰隨所見輒作數句¶
　　　明日集之為詩故詞無倫次　蘇　軾¶
薄雲霏霏不成雨杖藜曉入千花塢柯丘海棠我有詩¶
獨笑深林誰敢侮三盃卯酒人徑醉一枕春睡日亭午¶
竹間老人不讀書留我閉門誰教汝出簷藂枳十圍大¶
<pb:KR4h0035_WYG_018-1b>¶
寫眞素壁千蛟舞東坡作塘今幾尺攜酒一勞農工苦¶
却尋流水出東門壞垣古塹花無主卧門桃李為誰妍¶
對立鵁鶄相媚嫵開缾籍草勸行路不惜春衫汚泥土¶
褰裳共過春草亭扣門卻入韓家圃轆轤䋲斷井深碧¶
鞦韆索挂人何所暎簾空復小桃枝乞漿不見譍門女¶
南山古臺臨斷㟁雪陣翻空迷仰俯故人餽我玉葉羮¶
火冷烟消誰為煮﨑嶇束蘊下荒徑婭姹隔花聞好語¶
更隨落景盡餘樽卻傍孤城得僧宇主人勸我浣足眠¶
<pb:KR4h0035_WYG_018-2a>¶
倒床不復聞鐘鼓明朝門外泥一尺始悟三更雨如許¶
平生所向一遂無茲逰何事天不阻固知我友不終窮¶
豈弟君子神所予¶
　　　海南人不作寒食而以上已上冢予携一瓢酒¶
　　　尋諾生皆往吴獨老符秀才在因與飲至醉符¶
　　　盖澹人之安貧守靜者也¶
老鵶含肉紙飛灰萬里家山安在哉蒼耳林中太白過¶
鹿門山下徳公回管寧投老終歸去王式當年本不來¶
<pb:KR4h0035_WYG_018-2b>¶
記取城南上已日木綿花發刺桐開¶
　　　三月三日㸃燈㑹客¶
江上東風浪接天苦寒無賴破春姸試開雲夢羔兒酒¶
快瀉錢塘藥玉船蠶市光隂非故國馬行燈火記當年¶
冷烟濕雪梅花在留得新春作上元¶
　　　上已同王魯直泛舟¶
沈郎清瘦不勝衣邊老便便帯一圍躞蹀身輕山上走¶
歡呼船重醉中歸舞腰似雪金釵落談辯如雲玉麈揮¶
<pb:KR4h0035_WYG_018-3a>¶
憶昔錢塘正如此回頭二十四年非¶
　　　上已日　　　　　　　　　歐陽修¶
一雨初收九陌塵秉蘭修禊及芳辰恩深始寵龍池宴¶
節正須知鳳厯新紅琥珀傳盃㶑灔碧琉璃瑩水&KR1343;淪¶
上林未放花齊發留待鳴稍出紫宸¶
　　　上已日赴宴口占¶
賜飲初逢禊節佳御溝新漲碧無涯九門寒食多逰騎¶
三日春隂正養花共喜流觴修故事自憐霜鬂惜年華¶
<pb:KR4h0035_WYG_018-3b>¶
鳳城殘照歸鞍晚禁籞無風栁自斜¶
　　　上已日與太學諸同舍飲王都尉園¶
　　　　　　　　　　　　　　　司馬光¶
冠盖欝相依名園花未稀㳺絲縈復展狂絮墮還飛積¶
弩遺風陋蘭亭舊俗㣲何如詠沂水春服舞雩歸¶
　　　和劉尉赤㟁上已(二首/)　　　張無盡¶
教池天氣不勝情携手聊同陌上行洛禊嬉逰修故事¶
楚歌懽笑集村氓慕潘珍果盈車擲挑卓幽琴滿座傾¶
<pb:KR4h0035_WYG_018-4a>¶
為報蘭亭王逸少且無今日筦絃聲¶
秉蘭時節近清明朝野歡娱值太平坦率從來如庾亮¶
窮愁素不學虞卿三年陽渚成何事一覺邯鄲悟此生¶
把酒花前須醉倒肯教風雨落繁英¶
　　　上已&KR0712;舟漢口命駕鳳棲成二絶句¶
上已嬉逰集漢陽雲収雨霽日舒光瑞烟和氣横寥廓¶
何用蘭亭祓不祥¶
池上澄輝凍已銷陽和巧思著花梢殘雲斷靄歸何處¶
<pb:KR4h0035_WYG_018-4b>¶
翠幰紅帷遍樂郊¶
　　　上已聞苑中樂聲　　　　　王安石¶
苑中誰得從春逰想見漸臺瓦欲流御水曲隨花影轉¶
宫雲低繞樂聲留年華未破清明節日莫初回祓禊舟¶
更覺至尊思慮逺不應全為拙倡優¶
　　　和郭六玉津上已宴罷見寄　宋　祁¶
式燕靈琨睠蕙時祓蘭浮藻惜春輝回驂並躍都門道¶
誰識顔王曲水歸¶
<pb:KR4h0035_WYG_018-5a>¶
　　　上已日詔賜花酒休澣日㑹瓊林苑泛昆明池¶
　　　飲魏國夫人園(二首/)　　　　秦　觀¶
宜秋門外曉參尋豪竹哀絲發妙音金爵日邊棲壯麗¶
彩虹天際卧清深已煩逸少書陳迹更屬相如賦上林¶
猶恨真人足官府不如魚鳥自飛沉¶
春溜泱泱初滿地晨光欲轉萬年枝樓臺四望烟雲合¶
簾幕千家錦繡垂風過忽聞花外笑日長時奏水中嬉¶
太平誰為全無象寓在羣仙把酒時¶
<pb:KR4h0035_WYG_018-5b>¶
　　　帝城上已　　　　　　　　孫　覿¶
宿霧消神沿晴曦照碧峰祓除周故事環宴楚遺風畵¶
舸低揺鶂浮梁冷亘虹五陵驅羣少三殿錫鷁公浪射¶
簮纓潤花迎劒佩紅舞遲歌袂穏飛急酒觴空淑氣琱¶
軒外祥光禁籞中敢賡元首詠上記帝堯功¶
　　　奉和聖製上已日　　　　　晏　殊¶
青陽三已日佳氣九城中洛飲傳周俗溱詩載鄭風停¶
輪浮桂醑解袂泛蘭叢選勝開慈宴多歡組綬同¶
<pb:KR4h0035_WYG_018-6a>¶
　　　上已賜宴瓊林與二府諸公浮水心憩于西軒¶
　　　(二首/)¶
三月楊花飛似雪内園佳樹綠成隂何妨寫盡憑高意¶
十歩虹橋徹水心¶
咽雲簫鼓傳聲沸臨水樓臺倒影多吟繞曲欄無限思¶
緒風遲日滿烟波¶
　　　上已瓊林苑宴二府同逰池上即事口占(三首/)¶
殿後花枝白間紅樓前當道綠楊風横飛綵檻波光外¶
<pb:KR4h0035_WYG_018-6b>¶
倒寫朱橋水影中¶
曲榭廻廊手伎喧綵樓朱舫鼓聲繁㳺人已着濃春去¶
不待歌長舞袖翻¶
春留融冶日添長萬品無涯入醉鄉誰道人間泛仙境¶
水心樓殿半斜陽¶
　　　上已日午橋石瀨中得雙鱖魚¶
　　　　　　　　　　　　　　　梅堯臣¶
修禊洛之濵湍流得素鱗多慚折腰米來作食魚人水¶
<pb:KR4h0035_WYG_018-7a>¶
髪粘篙緑溪毛暎渚春風沙暫時逺紫線憶江蓴¶
　　　上已日州園東樓　　　　　蔡　襄¶
地上多于枝上花東樓凝望惜年華潮頭正對伍員廟¶
燕子爭歸百姓家粉籜漸高山徑筍綠旗初展石巖茶¶
流風自與人兼老尊酒相逢莫重嗟¶
　　　上已日　　　　　　　　　孫　永¶
海内中和日雲間上已辰笙歌九天半花木十洲春¶
　　　上已日永崇里言懷　　　　崔　塗¶
<pb:KR4h0035_WYG_018-7b>¶
未敢分明賞物華十年如見夢中花逰人過盡衡門掩¶
獨自憑欄到日斜¶
　　　上已日㑹飲南澗亭　　　　陶崇儀¶
山城春盡橘花開祓禊相將上古臺一片晚雲含落照¶
數分殘酒伴新梅談高綺席終無況詩落金錢漫有才¶
多謝東亭湖與月醉中雙送畵船回¶
　　　上已至玉津園賜宴　　　　錢　易¶
祓禊摽春已歌時慶魯雲禁園宣密宴玉饌賜天㕑班¶
<pb:KR4h0035_WYG_018-8a>¶
序參三殿衣冠盛兩都雲罍傾上席寳馬閙長衢帝澤¶
恩何事春風節已徂歸來白虎殿㣲詠共操觚¶
　　　賀劉伯夀陪潞公禊飲　　　司馬光¶
旌幢車騎滿沙頭鼓吹喧繁畵鷁浮十里羅紈光照地¶
千家簾幕逺臨流觴隨洛水白公事月暎鳳樓裴相逰¶
令典久隳今更舉行聞美俗徧中州¶
　¶
　¶
<pb:KR4h0035_WYG_018-8b>¶
　¶
　¶
　¶
　¶
　¶
　¶
　¶
　嵗時雜詠巻十八¶
